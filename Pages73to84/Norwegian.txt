Page 73


Præsteembedet og Lægmandspirstsomheden.

Det nye Testamente vidner tydeligt om, at de første kristne Menigheder baade havde et særegent Læreembede og en fri Forstaaelse af Herrens Ord i sin Midte. Til Efeserne skriver Paulus: „Han satte nogle til Apostler, nogle til Profeter, nogle til Evangelister, nogle til Hyrder og Lærere til de helliges fuldkomne Beredelse til Tjenestens Gjerning til Kristi Legemes Opbyggelse“ (Ef. 4, 11. 12). Der er ingen, som kan negte, at her tales om Personer, som ved sine Gaver var duelige til at være Menighedens Embedsmænd. Kristus selv gav dem Gaverne, opvakte dem i Menighedens Midte, Menigheden valgte dem (Ap. Gj. 6, 5; 14, 23) under Guds Aands kraftige Medvirken (Ap. Gj. 20, 28) og lagde Hænderne paa dem (Ap. Gj. 13, 2). Til Kolossenserne skriver den samme Apostel: „Lader Kristi Ord bo rigelig iblandt eder i al Visdom, saa at I lærer og paaminder hverandre med Salmer og Lovsange og aandelige Viser“ (Kol. 3, 16). Og der er atter ingen, som kan negte, at her er Tale om alle og enhver uden noget Hensyn til Menighedens Valg eller nogetslags „ydre Kald“. Alle som har Kristi Aand, er her formanet til at prise Herrens Navn for Frelsen, saaledes at det kan være dem til Opbyggelse, som hører derpaa.

Det er derfor en Hovedsag for Kristi Kirke at have et ordnet, ved Menighedens Valg besat Embede i sin Midte. Det er et ligesaa alvorligt Krav til Menigheden, at dens Lemmers skal vidne om sin Frelser af troende Hjerter og Livets Erfaring.

Page 74

Her i vore Frimenigheder altsaa, hvor ikke gammel Skik og Brug alene kan afgjøre, hvad der er Ret, men hvor Guds Ord altid paany maa være Grundlag for vor Menighedsorden, her kommer det sig fremfor alt at lægge den alvorligste Vægt paa begge disse Ting. Men hvad vi rettelig bør give Agt paa er dette, at ikke Embedet forhindrer den frie Forkyndelse af Ordet, og den frie Forkyndelse ikke magtstjæler Embedets Virksomhed.

Der er en logisk Slutningsrække, som altid vil blive gjort gjældende mod Lægmandsvirksomheden i Frimenigheden. Den er saadan: „Menigheden har Retten til at forkynde Ordet og forvalte Sakramenterne. Da ikke alle kan udøve denne Ret, overdrages den til en enkelt Mand (Præsten) ved Menighedens Valg. Derved bliver den valgte Enebesidder af Retten, og derfor kan ingen anden hverken prædike eller forvalte Sakramenterne. Enhver som prædiker eller lærer, undtagen Præsten, er altsaa en Tyv og en Røver.“ Der er en anden ligesaa logisk Slutningsrække, som altid vil blive brugt for at tilintetgjøre Embedets særegne Stilling i Menigheden. Det er denne: „Guds Folk er et Folk af Præster, kaldt til at forkynde Herrens Dyder; da ingen kan fratage Guds Folk dets Kald, saa er Præstevalget ingen Overdragelse af Forkyndelsen til en enkelt Mand; men naar en vælges særskilt, saa er det kun, for at han skal være færdig til at prædike, naar Nøden ikke kommer over nogen anden, og for Ordens Skyld bør han udføre de „ministerielle Forretninger“. Derfor, om Præsten prædiker og lærer i Menigheden som den, der har Ret og Pligt dertil bestandig og som daglig Kaldsgjerning, da er han en af dem, der vil herske over Herrens Hjord.“

Begge disse Slutningsrækker ser fortræffelig ud, og dog ender de begge med at komme i Strid med Guds Ord. Det er imod Guds Ord, at en enkelt Mand ganske alene skal have Retten til at vidne og lære i en Menighed; thi hvor bliver der da af den Formaning, at de kristne skal „lære og paaminde hverandre“? Det er imod Guds Ord, at den, som er valgt til Lærer i Menigheden, ikke derved har faaet en særegen Kaldsgjerning, som de øvrige Menighedslemmer ikke har; thi hvor bliver der da af Guds Ord, at Kristus satte nogle til Apostle o. s. v.; og af det Bud, „at de som prædiker Evangelium, skal leve ved Evangelium?“

Page 75

Feilen i begge disse modsatte Slutningsrækker er den, at de ikke
skjelner skarpt mellem de to forskjellige Ting, Menighedens Opgave og Pligt og den enkelte kristens Opgave og Pligt. Det er den hele Menigheds Opgave at forkynde Guds mangfoldige Visdom (Ef. 3, 10); det er hver kristens Pligt at forkynde hans Dyder, som kaldte dem fra Mørket til sit underfulde Lys. Den enkelte kan ikke rive til sig Menighedens Gjerning, og Menigheden kan ikke fratage den enkelte hans Gjerning. Om en Stat eier en fælles Eiendom, saa kan ingen Enkeltmand tage den som sin; men omvendt har ingen Stat Ret til at berøve den enkelte hans Eiendom. Hvad der er Fælleseiendom, kan vi overdrage til en Embedsmand at bestyre for os; men hvad der er vor private Eiendom, det bestyrer vi selv hver for os.

Naar altsaa en Menighed vælger en af Herren dueliggjort Mand til sin offentlige Lærer, saa bliver han derved udsondret til en særegen Kaldsgjerning, han bliver Menighedens Embedsmand, og han skal have det til sin Livsopgave, og derfor ogsaa til sin Levevei, at være Evangeliets Forkynder, Sacramenternes Forvalter, Guds Tjener, som uhindret kan ofre sig for Guds Ords Studium og dets Udbredelse. Han skal daglig trænge ind i alt Guds Raad og blive en ret skriftklog, oplært for Guds Rige, dygtig til at frembære gammelt og nyt af sit Forraad. Han skal være et Guds Redskab til at fremholde af Guds Ord Jesus, den korsfæstede Frelser, Kristi Bruds rette Stiftelse, og den enkelte kristens rette Væsen. Han skal være Menighedens Hyrde, som fører den paa de rette Græsgange, Menighedens Vogter, som ved Guds Ord kjæmper mod Synden i den og Forførelsen trindt omkring den. Han skal saa at sige være Menighedens Samvittighed, idet han med Guds Ord skal revse Synden og opmuntre Troen, være en altid levende Mindelse om, hvad Menigheden er, og hvad en kristen er. Men det er saa langt fra, at han skal være den eneste, som lever og virker i Menigheden, at det tvertimod er stor Fare for, at han ikke er, hvad han skal være, om han bliver a l e n e i Liv og Arbeide. Som et Hjerte ikke kan slaa Livets Slag i et dødt Legeme, saa kan saare vanskeligt en Præst være ret Præst, om ikke hans Virksomhed og Arbeide føder af sig Virksomhed og Arbeide rundt omkring ham.

Page 76

Det er altsaa Menighedens store Fællesarbeide med Guds Ord indad og udad, som nærmest er Præsten anbetroet; men det er saare langt fra, at dermed alle de enkelte Menighedslemmers Kristenpligt

er lagt over paa ham. De kristnes Pligt hver for sig at vidne om Frelseren i Ord og Gjerning bliver saaledes hvilende paa dem. Der gives Præster, som gjerne vil være alene om Virksomheden og Livet i Menigheden, som gjerne vil have sin Menighed til en død Masse, der hverken lever eller virker; thi det er det mageligste for Præsten. Og der er Menighedslemmer nok, som gjerne vil have Præsten til baade at leve og virke for sig; thi det er mageligst for dem. Men det er ialfald en ren Katholicisme og burde ikke finde Talsmænd inden den lutherske Kirke. Den hellige Skrift beskriver os de enkelte kristne baade som levende og arbeidende, vidnende og profeterende, og det gaar aldeles ikke an at lade altsammen udføre for sig af en lønnet Præst paa Embedets Vegne.

Det staar altsaa fast, at Menighedens Præstevalg ophæver ikke de kristnes Virksomhed for Kristi Legemes Opbyggelse, men det stadfæster den. Præstevalget sætter i Menighedens Midte et levende Centrum for Menighedsarbeidet og rundt om Præsteembedets Arbeide samler sig de enkelte kristnes Opbyggelsesgjerning. Embedet er som Arbeidets faste Stamme, der uafbrudt er virksom for at frembære Næring til de øvrige Arbeidsgrene. Embedets Gjerning er regelmæssig og fast foreskreven og bestemt ordnet, de enkelte kristnes Gjerning er mere afhængig af Anledning og Tilfælde, af Aandens enkelte Gaver og Tilskyndelser. Menighedens Sag er det at vaage over, at Embedets Gjerning drives med Nidkjærhed og de enkelte Medlemmers Virksomhed sker til Opbyggelse og ikke til Forstyrrelse i Guds Forsamling.

Men hvor langt strækker sig da de enkelte kristnes Vidnepligt? Kan der sættes nogen Lov og Regel for den? Guds Ord giver denne almindelige Regel: „Alt ske til Opbyggelse“. Og Ordet vidner, at enhver skal bruge sin Gave til Menighedens Opbyggelse i den ene og samme Aand. Det er overmaade farligt at træffe andre Grænser. Naturligvis siger det sig selv, at den enkeltes Pligt kan under overordentlige Nødstilstande gaa saa langt, at han ligefrem maa søge at gjøre Embedets Gjerning, skjønt dette i frie Menigheder næsten er utænkeligt af den Grund, at Menigheden da vil gribe ind og søge Nøden afhjulpet paa regelmæssig og ordnet Maade. Men under almindelige Forholde, naar Embedet føres i den rette Aand og efter Guds Ord, saa er der ingen anden Regel at give end den, som er sat
ved Gavernes Forskjellighed og Aandens Enhed i Forbindelse med de forskjellige jordiske Kaldsgjerninger. Der kommer nemlig en nødvendig og berettiget Begrænsning i de enkelte Menighedslemmers Opbyggelsesarbeide derved, at de har hver sin daglige Gjerning med jordiske Ting, hvorved de maa og skal søge sit daglige Brød og de fornødne Midler til at underholde Embede og Menighed hos sig.

Page 77

Vi kan dog ikke undlade at nævne, at baade Menighedsmøder til Menighedens Bestyrelse og Opbyggelsesmøder til Menighedens Væxt i Troen er saa naturlig og regelmæssig en Form for Gavernes Anvendelse, at det er saare vanskeligt at tænke sig en fri Menighed uden dem. At Menighedsmøder er væsentlig Lægmandsvirksomhed, er der ingen synderlig Tvil om, om der end gives mange Menigheder i Amerika, hvor ogsaa Menighedsmøderne kun er en Form for Præstens Enevirksomhed. Menighedsmøderne er dog af sig selv blevet uundgaaelige overalt. Opbyggelsesmøder, hvor Lægfolk baade beder og formaner, synes derimod at være Gjenstand for bitter Had fra mange Præsters Side. Og dog er det aldeles ufatteligt, hvorledes nogen kan finde Rum for Aandens Gaver uden at saadanne Sammenkomster holdes. Enten Præsten er med eller ikke; ja, om Præsten er imod, saa synes det aldeles nødvendigt for en virkelig Menighed at søge at benytte alle sine Kræfter ogsaa paa denne Maade. Det er ialfald sikkert, at de første kristnes Sammenkomster væsentlig var af denne Karakter, og det er en Kjendsgjerning, at til alle Tider i Kirkens Historie, naar der har været noget aandeligt Liv, saa har Trangen til disse Sammenkomster været saa stærk, at hverken Præstebud eller Politilove har kunnet hindre dem. Fra saadanne Sammenkomster har Herrens Vidner været hentet frem for tyranniske Dommere og været landsforviste og sat i Fængsel og ihjelslagne; og dog har altid paany Guds Folk fundet Tid og Sted til at samles i den Hensigt at bede med hverandre og for hverandre, og styrkes ved den broderlige Formaning og Belærelse. Underligt vilde det i Sandhed være, om kristne Mennesker, naar de samles, ikke skulde have Lov til at samles om Guds Ord og samtale med hinanden og belære hinanden om Herrens underlige Gjerninger! Vi maa tilvise Glæde os for hver Menighed, hvor saadanne Sammenkomster holdes, og vi maa sørge og klage over hver Samling af Mennesker, som kalder sig Menighed, og
dog ikke har nogen Aandens Gave, som den paa denne Maade kan anvende til sin Opbyggelse.

Page 78

Det kan dog ikke skjules, at ligesom der er Præster, som ikke er rette Hyrder i Menigheden, saa er der ogsaa Lægfolk, som taler Guds Ord af rent kjødelige Bevæggrunde. Men dersom enkelte Præsters Ugudelighed ikke giver os Ret til at afsætte Embedet, saa giver heller ikke enkelte Lægprædikanters Misfieler os Ret til at forbyde Ordets frie Forkyndelse i Menigheden ved Lægfolk. Lad os gjøre, hvad vi kan, for at opslamme Naadegaverne og fremme deres rette Brug, og naar vi har gjort, hvad der staar til os for den Sag, saa har vi derved ogsaa skaffet os Myndighed til at paatale Misbrugene. Men den som intet gjør, for at Menigheden skal kunne opbygge sig og arbeide og virke i enhver Retning for Kristi Riges Udbredelse, lad ham selv tie hellere end at forsøge at lægge Mundkurv paa andre.

De norsk-amerikanske Menigheder er udsat for Fare af Personer, som søger at trænge sig ind i Præsteembedet uden at have de allerførste Betingelser derfor. Naar saadanne kommer i Embedet, er de saare tilbøielige til en utidig Herskesyge og til at ville hindre al Lægmandsvirksomhed. Paa den anden Side er der Fare af saadanne Lægfolk, som af Dovenskab eller Hovmod eller for Vindings Skyld vil reise omkring og holde Opbyggelser istedetfor at arbeide med Hænderne. Vinder disse først nogen Tilslutning, vil de gjerne foragte al Menighedsorden og søge at vække Mistanke mod Præsterne, hvor de kommer hen, kanske for at blive valgt til Præster i de vaklendes Sted. Mod begge disse Farer er der et Middel. Det er Menighedens Liv og Frihed. Alvorlig Gudsfrygt og mandig Uafhængighed i Menighederne og et sandt, oprigtigt Samarbeide mellem Præster og Lægfolk, det er Værnet mod de Uordener, som daarllige Præster og daarllige Lægprædikanter vil anrette i vore frie Forholde. Det er en Sag, som vi bør kunne enes om alle i Frikirken, at Menighedens Myndighed bør kunne sætte Grænse, hvor det gjøres nødvendigt, baade for Embedets Overgreb og for Lægmands Vildfarelse. Men Menighedens Regel er denne: Alt ske til Opbyggelse!

Page 79

Diakonembedet i Menigheden.

Det er umuligt for os at gaa over fra den enkelte Stedmenighed i Frikirken til at tale om Menighedernes Forening i Samfund uden først særskilt at omtale et overmaade væsentligt Embede i Menigheden, nemlig i Diakonatet. Det er allerede trængt saaledes ind i den kirkelige Bevidsthed iblandt os, at vi næsten ikke kan tænke os en Frimenighed organiseret, om den ikke har sine Diakoner. Dog er der hidtil skrevet saa lidet om denne Gjerning og tilveiebragt saa faa Oplysninger om, hvorledes den øves i de forskjellige Menigheder og inden de forskjellige Samfund, at man i Regelen maa lade sig nøie med de korte og tørre Lovbestemmelser i Menighedskonstitutionerne, naar man skal danne sig en Forestilling om, hvilken Plads Diakonerne egentlig har i vore Menigheder. Sikkert er det dog, at der paa den ene Side i mangen Menighed i Amerika udøves mangen trofast Diakongjerning i det skjulte og for Gud, medens paa den anden Side Diakonatet mangesteds kun saare ufuldkomment udfylder den Plads, det burde have.

Det hører til den kristne Menigheds Syndserkjendelse, at den baade ved og føler med Smerte, at den er ufuldkommen i al sin Gjerning; men naar vi særskilt maa fremhæve, at der ofte mangler meget i, at Diakonatets Gjerning skjøttes med den rette Omhu, saa mener vi derved mere end den Ufuldkommenhed, som klæber ved al Menighedens Gjerning paa Jorden. Der mangler vistnok ofte den rette Erkjendelse af, hvad Diakonernes Gjerning er, baade hos Menighederne som vælger, og hos de Mænd som vælges til dette Embede. Derfor vælges vel ikke altid de Mænd, som Herren har givet Gave til at udføre denne Tjeneste; heller ikke kan Gaverne ret blive udviklede, uddannede, fremelskede, hvor der mangler en klar og grundig Indsigt i Tjenestens egentlige Betydning. Tildels har dette sin Grund deri, at dette Embede ikke er kjendt fra Hjemlandets Kirke, heller ikke er gjenoptaget ved en selvstændig Udvikling indenfor norske Menigheder, men helst maa betragtes som overført fra amerikanske Menigheder til vore. Det turde derfor være til noget Gavn at forsøge at give nogle Oplysninger om, hvad dette Embede er, og hvorledes det bedst kan blive til Velsignelse for Menighedslivet.

Page 80

Diakon betyder en Tjener, og Navnet er saaledes simpelt og nø-
ningenende for vort Kjød; men det har en forunderlig Liflighed og Skjønhed for den kristne, for hvem det er et Æresnavn, siden Guds Søn frivillig tog det paa sig og kom ikke for at lade sig tjene, men for at tjene og give sit Liv til en Gjenløsningsbetaling for mange.

Det er alle kristnes Storhed at blive smaa og alles Tjener for at vinde dem for det evige Liv, om det var muligt. De vandrer derved i sin Herres Fodspor, de efterfølger ham i Ydmyghed og Lidelse, de elsker med ham, arbeider med ham, kjæmper med ham, hengives med ham, for at Forligelsens herlige Velsignelse kan baade ved Ord og Gjerning blive bragt nær hen til saa mange Hjerter som muligt. Særlig hører det de kristne til at øve Kjærlighedens Tjeneste, hvor Nød og Jammer har gjort det syndefulde Jordeliv ret elendigt, hvor Synden har bragt stor Trængsel og Lidelse, og hvor Lidelsen ofte har blødt Hjerterne, saa at de er modtagelige for den rette Lægedom baade mod Synd og Nød og Død, vor Herres og Frelsers dyrebare Evangelium. Ligesom Freiseren selv ikke fik Indgang hos dem, som var mætte og rige og havde Overflod og fattedes intet, men var desto mere velkommen for dem, som led og plagedes, saaledes er ogsaa Kristi troende særskilt blevne de lidendes og fattiges og forstødtes Tjenere, om de ellers er blevne tro i det Kald, hvormed de er kaldte.

Fortællingen i Ap. Gj. Kap. 6 viser os tydelig, hvorledes Diakonembedet blev oprettet. Og det fremgaar ganske klart af denne Beretning, at Diakonerne blev valgt af Menigheden til at udføre en Tjeneste, som ikke paa nogen Maade var af en anden Art end den, som alle kristne er skyldige til at vise hinanden. Men vi finder her det samme Tilfælde, som vi tidligere har berørt, da vi talte om Præsteembedet og Lægmandsvirksomheden. Alle kristne skal være Præster og Vidner, og dog maa Menigheden i sin Helhed have sin Præst, der er en Udøver af den hele Menigheds Vidnepligt; ligesaa skal alle kristne være Tjenere eller Diakoner i Jesu Kristi Fodspor, og dog vil Menigheden som et hele kun kunne udøve sin Tjenerpligt gjennem særegne Diakoner, valgte dertil. Det er ogsaa mærkeligt, at Fortællingen i Ap. Gj. Kap. 6 viser os, at dette Embede har sin Grund i Knur og Misfornøielse, at det altsaa er betinget af Ufuldkommenhed hos de kristne; deraf kan vi da bedre forstaa, hvad Apostelen mener i Ef. 4, naar han siger, at Gaverne og Embederne i Menighederne skal tjene til „de helliges fuldkomne Beredelse“. Gjennem sine Embeder
og Embedsmænd øver Menigheden Selvkontrol, Selvrenselse, Selvopbyggelse.

Page 81

Det, som truede med at bevirke en Splittelse i den første Menighed, og som fremkaldte Diakonembedet, var en Klage over, at de græksktalende Enker blev tilsidesatte ved den daglige Uddeling. Aabenbart altsaa et Spørgsmaal om den rette Hjælp til trængende. Og Tjenesten, som skal paahvile Diakonerne, siges at være: at tjene ved Bordene. Vi minder om, at den første Menighed havde sin Eiendom fælles. De spiste sammen, og disse Fællesmaaltider skulde altsaa forestaaes, ordnes og besørges af Diakonerne, som ogsaa skulde se til, at ingen blev forurettet paa nogen Maade. Deraf fulgte vel straks med Nødvendighed, at hvis nogen af Menigheden ikke kunde komme til Fællesmaaltidet, fordi Sygdom eller Nød hindrede ham, saa maatte Diakonerne se til, at ogsaa saadanne blev bespiste og hjulpne. Saaledes finder vi, at senere i Kirkens Historie, da Fællesmaaltiderne ophørte, saa var den ligefremme Omsorg for de fattige og syge Diakonernes Embedsgerning. Det siger sig imidlertid af sig selv, at ligesaavidt som Præsteembedet udelukker Lægmandsvirksomheden, ligesaavidt udelukker Diakonembedet den private Godgjørenhed. Vi maa her huske paa, at paa disse Tider var Verden fuld af fattige, og især var de store Byer i en utrolig Grad behyldede med nødlidende og hjælpeløse.

Apostlerne foreskriver i Ap. Gj. 6, 3, at Menigheden skal vælge Mænd, som har godt Vidnesbyrd, er fyldte af den Helligaand og Visdom. Og vi finder, at Virkningen af denne nye Orden i Menigheden, som bragte Klagen til at stanse og gav Apostlerne Anledning til udelukkende at ofre sig for Ordets Forkyndelse, var stor og velsignet. „Guds Ord havde Fremgang og Disciplienes Tal formeredes meget i Jerusalem og en stor Hob af Præsterne antog Troen.“ Vi finder ogsaa, at nogle af Diakonerne tog levende Del i Ordets Forkyndelse. Vi kan heraf slutte, at Apostlerne har betragtet dette Embede som et overmaade væsentligt og vigtigt Led i Menighedens Udvikling. Det er aabenbart, at de begjærer Menighedens bedste Mænd, og at de i de valgte finder en stor Støtte i sin Gjerning, og at Menigheden høster en stor Frugt af saaledes at faa de rette Mænd paa sin rette Plads.

Page 82

Senere, da Kirken bestod af mange Menigheder, og de øvrige Menigheder efterlignede Menigheden i Jerusalem i dens Organisa-
tion, finder vi i 1 Tim. 3, 8—13 en Beskrivelse af, hvordan en ret Diakon bør være. Paulus skriver derom saaledes: „Ligesaa bør det Menighedens Tjenere (Diakoner) at være ærbare, ikke tvetungede, ikke hengivne til megen Vin, ikke til slet Vinding, holdende fast ved Troens Hemmelighed i en god Samvittighed. Men disse skal og først prøves, siden maa de betjene Embedet, hvis de er ustraffelige. Ligesaa bør deres Hustruer at være ærbare, ikke bagtalerske, men aarvaagne, tro i alle Ting. En Menigheds Tjener bør være een Kvindes Mand og vel forestaa sine Børn og sit eget Hus; thi de, som tjener vel i Menigheden, de baner sig selv en god Vej og erhverver sig stor Frimodighed i Troen paa Kristus Jesus.“ Disse Ord, som burde læses og betænkes atter og atter i vore Menigheder, som hvert Aar vælger Diakoner, giver den fortrinligste Veiledning til at vælge de rette Mænd, og vi ved alle, at i den frie Menighed kommer det ikke an paa mange Embeder og høie Titler, men de rette Mænd paa den rette Plads.

Betragter vi nu vore egne Forholde og vore Menigheder, saa er det underligt at se, hvorledes vi paa mange Maader finder Apostlernes Erfaring stadfæstet, at ikke mange rige, ikke mange mægtige, ikke mange vise efter Kjødet er kaldte. Ogsaa hos os er der tildels Fattigdom og Nød i Menighederne. Og dog er der en uhyre Forskjel, idet vi i dette Land ikke kan have nogen Forestilling om den fuldkomne Hjælpeløshed, som Tusinder af fattige paa Apostlernes Tid var stedt i. Hvad vi ser af Fattigdom her, er for intet at regne mod den Nød og Jammer, som de store Stæder i Romerriget gjemte inden sine Mure. En naturlig Følge deraf er denne, at vore Diakoner har forholdsvis lidet Arbeide med den ligefremme Fattigpleie, men derimod er særlig henvist til at tænke paa de syge, døende og anfægtede som den Arbeidsplads, Guds Ord peger paa for dem.

Vi maa ogsaa merke os, at i de apostoliske Menigheder var der gjerne et udvalgt Presbyterium ved Siden af Diakonerne. Vi vælger ikke flere Præster, men kun en Præst, og deraf vil det følge ganske naturligt, at vore Diakoner, der gjerne sammen med Præsten danner Menighedsraad, ogsaa faar med adskillige Sager at gjøre, som vel i den første Tid nærmest tilhørte Presbyterne. Deri er der intet urigtigt. Thi de, som er duelige til Diakonembedet, er ogsaa duelige til Presbyterembedet, og hvor Fattigpleien træder saa tilbage som i
vore Menigheder, der vilde det ikke være nødvendigt at have et eget Menighedsembede udelukkende for den Sag.

Page 83

De fleste Bestemmelser for Diakonernes Virksomhed i vore Menigheder gaar ud paa, at Diakonerne er Præstens Medhjælpere i Menighedens aandelige Pleie, at de skal besøge fattige, syge og anfægtede, at de saaledes skal være Menighedens valgte og bestikkede Tjenere til paa Menighedens Vegne og med Ansvar for den at udføre en saadan Gjerning, som privat paahviler ogsaa hver enkelt kristen. Men da den enkeltes Velgjørenhed og Hjælp i alle Slags Nød altid har noget tilfældigt ved sig og ikke kan paaregnes at strække til overalt, ja vel endog kan mangle den rette Visdom og Indsigt, saa maa Menigheden ogsaa som offentligt Samfund stræbe til at faa Tjenestegjerningen rettelig udført ved valgte Mænd.

Dersom der nu i de apostoliske Menigheder krævedes en stor Omhu ved Valget af Diakoner, saa er vel dette ikke mindre Tilfældet i vore Dage. Eller mon vore Menigheder er længere kommen i Kristentro og i Duelighed til at tjene den ene den anden? Vi maa vel heller klage, at Synd og Utroskab i Arbeidet snarere har tiltagen i Menighederne. Det medfører et stort Ansvar at have de apostoliske Menigheders Frihed og Valgret; thi om vi ikke vælger med Indsigt og den Helligaands Veiledning, saa hindrer vi Guds Rige fra at komme til os, idet vi forhindrer Gavernes rette Anvendelse til Arbeide i Menigheden. Men om vi rettelig agter Herrens mangfoldige Gaver og Aandens Gjerninger i de forskjellige, saa ved vi, at smaa Midler kan udrette forunderlige Ting i Guds Rige, forudsat at de bruges paa rette Sted og til Herrens Tjeneste.

Det er en alvorlig Ting i den frie Menighed at vælge alle sine Embedsmænd, og det er en saare besværlig Sag at være Embedsmand i Frimenigheden. Særlig gjælder dette Præsten og Diakonerne. Hvad der især skulde være Diakonens Bestræbelse er Jesu Efterfølgelse som Hjælper og Trøster i de mangfoldige Nød, som Menighedslivet frembyder. Dersom Fattigdommen ikke netop i disse Dage er den største udvortes Nød inden vore Menigheder, saa er det dog langt fra, at Livet derved er bleven befriet fra Jammer. I de tusinde Former træder Syndens Jammer os imøde ogsaa blandt os. Der er Sygdom, der er Drikfældighed, der er Familieuenighed, der er Vantro og Fortvivlelse, der er Anfægtelser af alle Slags. Hvo kan tælle alle Formerne for Sorg og Nød, hvo kan tælle de Taarer, som flyder, ofte hvor ingen aner det? Men at komme ind i Sorgenes Hus og Nødens Bolig og faa Naade til at aftørre en Taare, trøste et Hjerte, veilede en vildfarende, formane en ustiftelig, det er den liflige Gjerning, som Menigheden paalægger sine Diakoner. Herren give, at der var mange duelige til denne Gjerning, mange tro i dens ofte tunge Udøvelse.

For Præstegjerningen er Diakonatet en uundværlig Støtte i vore Menigheder. De kan underrette om Sygdom og aandeligt Nød her og der, de kan være hos de syge, naar Præsten ikke kan. De kan hjælpe til ved Opbyggelser, de kan lede Gudstjenesten, naar Præsten er forhindret. De kan bede med ham og give Raad og Hjælp, hvor en enlig Mand ofte kan være baade raadløs og hjælpeløs. Det falder straks i Øinene, at det er netop det samme nu som i den apostoliske Tid, at hvis Præsten skal være Indehaver af alle Embeder og udføre alle Gjerninger i Menigheden, saa bliver hans Hovedgjerning forsømt; han faar saa mange Gjøremaal, at det ene hindrer det andet. En saadan Tilstand er lige usund for Menighed og for Præst; desværre vil Menighederne mangesteds gjerne have det saa, og endnu flere Steder vil Præsterne gjerne have det saa. Men mange er ogsaa de tro og indsigtsfulde Præster, som erkjender, at Menighedens Frihed og Liv og Præstegjerningens eget tunge Ansvar kræver en Arbeidets Deling. Maate de blive flere og flere iblandt os, saa skulde de ved jævnt Arbeide ogsaa for denne Sag erfare, at Menighederne heller ikke i vore Dage mangler Aandens Gaver til sin egen Opbyggelse. Men hvor der intet gjøres for at prøve Menighedens Kræfter, der kan man være sikker paa, at Kræfterne og Gaverne gjemmer sig; men Menigheden vil faa Ansvar, fordi den grov sit Pund i Jorden.

Page 84
