Page 344

Sjette Afsnit.

[Som Afslutning paa dette Bind er der i dette Afsnit taget med en Række Foredrag, der alle — med Undtagelse af det sidste — blev holdt ved Augsburgs Benneres og Den lutherske Frikirkes Aarsmøder. Det sidste Foredrag — De troendes Enhed — blev skrevet for et kirkeligt Møde i Hatton, N. Dak., Vinteren 1907. Da det imidlertid ikke blev muligt for Forfatteren personlig at være tilstede, blev Foredraget oplæst af en af Mødets Deltagere. Det blev senere offentliggjort i „Luthersk Tidskrift“. — Udg.]

1 Menighed og Menighedsliv.

[Kilde: Beretning om det 4de Møde af Augsburgs Benner, 1896, Side 59—70. — Udg.]

Menighed.

„Hvo har hørt saadant? Hvo har seet saadanen Ting? Kommer et Land til Verden paa een Dag, eller fødes et Folk paa een Gang?“
Es. 66, 8.

Den Undergjerning, som Esaias saaledes bebuder, er Menighedens Fødsel ved Aandens Udgydelse paa Pinsefesten. Menigheden kom ikke ved nogen menneskelig Kraftanstrengelse eller klog Beregning; den kom som en Naadegave fra Gud, en herlig Frugt af Jesu Kristi Død og Opstandelse; thi den himmelfarne Frelser opfyldte Forjættelsen, han gav Disiplene før sin Død, om Talsmanden, han skulde sende, og Sandhedens Aand, som han skulde give dem; og da Aanden kom, og da Stormen bruste med Vælde, og da Tunger som af Ild satte sig paa hver af Disiplene, og da Aandens livlige Vidnesbyrd
om Guds store Gjerninger lød i de mange Tungemaal, da stod Menigheden der, „et helt Folk født paa én Gang“.

Page 345

Men Menigheden er ikke uden sin Forberedelse. Denne nye „Husholdning i Tiderne’s Fylde“, denne „Kristi Hemmelighed“ var skjult i Gud fra Verdens Begyndelse og Gjenstand for hans evige Raad, hans „velbehagelige Beslutning, som han forud fattede hos sig selv“.

Derfor er den ogsaa bebudet og forjættet ved Profeterne ned igjennem hele den gammeltestamentlige Tid; „thi den Herre, Herre gjør ikke noget, uden at han aabenbarer sit hemmelige Raad for sine Tjenere, Profeterne“. (Am. 3, 7). Fra Moses til Malakias lyder Forjættelsens Røst ved alle Profeterne, om Dagen som kommer, da Guds Bolig skal være blandt Menneskene, og han skal bo hos dem, og de skal være hans Folk, og Gud selv skal være med dem og være deres Gud. Det er den Dag, om hvilken David synger i sine sidste Ord: „Som Morgenens Lys, naar Solen gaar op, en Morgen uden Skyer; ved Solskin, ved Regn spirer Græsset frem af Jorden.“ (2 Sam. 23, 4). Og atter: „Dit Folk møder villig frem paa din Vældes Dag; i hellig Prydelse kommer din Ungdom til dig, som Dug ud af Morgenrødens Skjød.“ (Salme 110, 3). Om Guds Menighed er det Profeten Mika taler, naar han siger i det 5te Kapitel: „Og
Jakobs Røst skal være midt iblandt mange Folk som en Dugg fra Herren, som Regnbyger paa Urter, der ikke bier paa nogen og ikke venter paa Menneskenes Børn. Og Jakobs Rest skal være blandt Hedningefolkene, midt iblandt mange Folk, som en Løve blandt Skovens Dyr, som en ung Løve blandt Faarehjorden, hvilken, naar den farer frem, træder ned og sønderriver, og der er ingen som redder.“

— Om Menigheden profeterer Zefanias, naar han siger i det 3die Kapitel: „Men jeg vil levne i din Midte et elendigt og ringe Folk, og de skal forlade sig paa Herrens Navn“, og til dette elendige og ringe Folk siges der: „Herren er i din Midte, du skal ikke se noget ondt ydermere. Herren din Gud er i din Midte, en vældig som frelser; han fryder sig over dig med Glæde, han tier i sin Kjærlighed, han jubler over dig med Fryderaab.“

Tiden vilde fattes, om vi skulde opregne alle de gode Ord, med hvilke Herren har bebudet Menigheden i det gamle Testamente; kun dette Zakarias’s Ord skal vi hidsette:

„Sværd, vaagn op over min Hyrde, og over en Mand som er min
næste, siger den Herre Zebaot: „Slaa Hyrden, og Faarene skal adspredes, og jeg vil føre min Haand tilbage over de smaa. Og det skal ske i alt Landet, siger Herren, at to Trediedele deri skal udryddes, skal opgive Aanden; men den tredie Del skal levnes deri. Og jeg vil føre den tredie Del i Ilden og lutre den, som man lutrer Sølvet, og prøve den, som man prøver Guldet; den skal paakalde mit Navn, og jeg vil svare den; jeg siger: Den er mit Folk; og den skal sige: Herren er min Gud.“ (Zak. 13, 7—9).

Page 346

Dersom vi da vil betænke, hvor dyrebar, udvalgt og elskelig for Herren hans Menighed er, saa stiller det sig frem for os, at det evige Raad om den nytestamentlige Husholdning, som er Menigheden, det er bleven virkeliggjort ved den treenige Guds Kjærligheds Aabenbarelse og Virksomhed ned gjennem alle Slægter.

Med den Hensigt at frembringe Menigheden i Tidernes Fylde gav Gud Forjættelserne, kaldte Abraham, udvalgte Israel, førte sit Folk paa underlig Vis; Riger opstød og Riger gik tilgrunde, Afgudstempler reistes og sank atter i Grus, Folkene øvede sin Kraft i forgjæves Forsøg paa at bygge et evigt Rige og samle uforgængelig Visdom og Magt; men Herren havde sit Rige og sin Menighed for Øie med det alt sammen, og da Verdens Magt var bevist at være Afmagt, og dens Visdom Daarlighed, og dens Glæde idel Forgængelighed, da var Herrens Time kommen til at byde den udtømte og fattige Verden Naadens Rigdom ved Sønnen og Aanden.

Og er allerede dette stort og kosteligt at se, hvorledes hele Faderens Verdensstyrelse peger henimod Menigheden og dens Tilblivelse og Vækst, uendelig meget større bliver dog Menighedens Værd, naar vi betænker, at den er kjøbt med Sønnens Blod. Thi saa har Gud elsket Verden, at han gav sin Søn den enbaarne hen i Døden for dens Frelse, og saa har Sønnen elsket, at han kom for gjennem sit Liv i Lidelse og sin Død paa Korset at forhverve sig Menigheden med sit eget Blod. Sønnens Fødsel, Død og Opstandelse har dette ene Formaal, at Guds Rige som er Menigheden, skulde komme, Gud til Ære og Pris, Menneskesjæle til evig Salighed. Thi han selv, den Guds enbaarne Søn, vilde være Hvedekornet, som faldt i Jorden og døde for at vokse op og bære megen Frugt, en Frugt der viser sig udover Jorden i Menigheden, som er den Guds Ager, hvis herlige Grøde er de Sjæle, som frelses af Guds Kjærlighed og Naaden i Kristus Jesus.

Page 347

For at Menigheden skulde blive til, gik Jesus til Faderen for fra ham at sende den Helligaand. Aanden kom, og Menigheden fødtes. Ordet til Nikodemus fik sin skjønneste Opfyldelse: „Vinden blæser hvor den vil, og du hører dens Susen; men du ved ikke, hvorfra den kommer eller hvor den farer hen; saaledes er det med hver den, som er født af Aanden.“

Det er den treenige Guds hellige Gjerning, vi staar ligeoverfor, naar vi betragter Menighedens underfulde Tilblivelse. Synden havde forstyrret Guds Skaberværk; Døden var blevet Herre over den faldne Skabning; Guds Vrede over Synden lagde uigjærlig Lidelse over det Menneske, som var skabt til Salighed. Guds evige Raad om Husholdningen i Tidernes Fylde var et Kjærlighedens og Naadens Raad; thi det gjaldt om at gjenoprette al den Skade, som Synden havde bevirket; det gjaldt at ophæve Syndens og Dødens og Fordømmelsens Magt over Menneskene; det gjaldt om at gjengive Dødens bundne Slaver Liv og Uforgængelighed. Derfor kunde der ingen Menighed fødes, intet Samfund af Guds frigjorte Børn skabes uden Forsoning ved Kristi Død, Liv af døde ved Kristi Opstandelse, Forening med Gud og hans Søn ved den Helligaand. Guds frie og levende Folk paa Jorden har til sin aller nærmeste Forudsætning Guds Søns Død og Opstandelse og Foreningen med ham ved den Helligaand.

Det er derfor, den er Kristi Legeme; den himmelfarne Frelser bor ved den levende Tro, som virkes af Aanden, i sine troende. Han var død, og se, han er levende i al Evighed. Saa maa det ogsaa kunne siges om hver den, som i Aand og Sandhed vil høre hans Legeme til: Denne var død, og se, han lever. Det Kristi Liv, som gjennemstrømmer Menigheden ved den Helligaand, er den opstandnes Liv; det er Livet efter Døden, det evige Liv, som ikke dør mere. Ingen er delagtig deri uden den, som selv er død og opreist med ham. Den levende Tro er en Død fra Verden paa Kristi Kors og en Levendegjørelse for Gud ved Kristi Opstandelse.

Page 348

Dette er Kristi Hemmelighed og Menighedens hellige Gaade: Død med ham og opreist med ham er Guds Menighed ikke af Verden og dog i Verden. Og fordi Menigheden saaledes er Samfund med den opstandne og himmelfarne Frelser, derfor er dette Samfund uafhængigt af de jordiske Kaar og Betingelser. Menigheden er ikke et
jordisk Folk, saa det kommer an paa at have den rette menneskelige Stamfader eller den rette Farve, eller det rette jordiske Fædreland eller det rette Sprog. Ikke heller er det en særlig Kaste eller Klasse eller Alder eller Dannelsesretning. Thi Menigheden er ikke en høiere Form af Verdenslivet eller et mere eller mindre udvikklet Trin i Civilisationen; men den er et nyt Gudsliv blandt Menneskene, et Liv, som kun kan findes, hvor der er skeet en Afsøden fra Verden. De menneskelige Kaar kommer kun forsaavidt i Betragtning, som det falder tungere for dem, som er noget og har noget i Verden at dø fra det verdslige og faa Guds Liv. Derfor er ikke mange vise, ikke mange rige, ikke mange fornemme blevne med i Menigheden; thi det kostede dem formeget at miste alt for at vinde Guds Rige. Derfor er der heller ikke indenfor Menigheden Rang eller Kaste, høiere eller lavere Lag. Der er den væsentlige Lighed, som følger af at have samme Fader, medens der er den nødvendige Forskjæl, som følger af at en er ung, en anden gammel, en har én Gave til Arbeide, en anden en anden Gave. Der er den væsentlige Enhed, som hører Jesu Kristi Legeme til ifraft af den ene Aand. Der er ogsaa den Forskjæl og Mangfoldighed, som kommer deraf, at den ene Aand uddeler sine Gaver, og giver til hver enkelt troende Gaverne, eftersom han vil.

Men er saaledes Menigheden Liv af døde eller den opstandne Herres Jesu Kristi Liv, saa følger deraf, at Menigheden kan ikke mere dø. Dens egentlige og væsentlige Liv er det Jesu Kristi Liv, som allerede har været gjennem Døden og derfor ikke dør mere. Ikke alene er Menigheden i Besiddelse af Livskraft nok til at eksistere, saalænge Jorden staar og Tiderne varer; men gjennem alle Tider og alle Slægter og alle Evigheder aabenbares og prises og æres Gud gjennem Menigheden, som er hans Søns, vor Herres Jesu Kristi levende Legeme, som vel kan lide, pines og forfægtes af Verden, men som trods al Mishandling dog lever den opstandnes evige Liv midt i Forgjængelighedens Verden.



Page 349

Menighedsliv.

Derfor da Menigheden er Maalet for Faderens Styrelse, for Sønnens Fødsel, Død og Opstandelse, for Aandens Udgydelse; der-
som Menigheden er den rette udvalgte Slægt, det kongelige Præsteskab, det hellige Folk, Eiendomsfolket, Guds Bolig i Aanden, Staden paa Bjerget og Lyset paa Lysestagen, saa er det ikke underligt, at Paulus, som var kastet i Fængsel og lagt i Lænker for denne Menigheds Skyld, i Følelsen af det store Ansvar skriver til dem, som var Menighed og kaldte sig Menighed: „Jeg formaner eder derfor, jeg, den bundne i Herren, at I vandrer det Kald værdig, med hvilket I er kaldte.“ Det som vi her mener med Menighedsliv, er ikke noget andet end den Vandel, som svarer til Menighedens høie Kald. Dette Kald hviler nemlig først og fremst paa hver enkelt Menighed paa hvert Sted, hvor Kristne samles om Guds Ord og Daab og Nadver. Har en Samling af troende Mænd og Kvinder taget Menighedens hellige Navn og begyndt dens hellige Gjerning med Ord og Sakrament paa et Sted, saa har de derved ogsaa taget Kaldet og Ansvaret; og Gud vil dømme dem derefter, som Paulus skriver til Korinthierne: „Ved I ikke, at I er Guds Tempel, og at Guds Aand bor i eder? Dersom nogen forderver Guds Tempel, skal Gud forderve ham; thi Guds Tempel er helligt, hvilket I er.“

Der er saa mange, som prøver at slippe fra det store og forfærdelige Ansvar, som hviler paa Menigheden, derved at de tænker paa hele den kristne Kirke istedetfor paa den lille enkelte Menighed, og ved at fæste Opmærksomheden paa dette store og vidtstrakte Samfund blir den enkelte Menighed saa forsvindende, at det synes som om dens Liv og Vandel og Omgjængelse ikke kunde være af saa stor Betydning, og den kunde derfor slippe lettere og billigere fra Kaldet og Ansvaret. Men intet kan være fordærveligere end en saadan Tænkemåde. Ligesaavidt som den enkelte Sjæl kan frelses i Mængden og Massen af Kristne uden at være kristen selv, ligesaavidt kan den enkelte Menighed slippe fra sit Kald og sit Ansvar i Mængden af Menigheder. Hvor Kristus er, der er han enten hel, eller han er der slet ikke. Hvor Kristendommen er, der er den hel, eller ogsaa er den der slet ikke. Og hver enkelt Menighed for sig har netop selvsamme Kald og Opgave og Ansvar, som den hele kristne Kirke, og saa tungt veier Ansvaret, som om den var den eneste Menighed og den hele Samling af Menigheder.

Lad os prøve under vor Betragtning af Menigheden at holde dette fast, saa ingen skal have Anledning til at unddrage sig Kaldet
med den falske Trøst, at der er saa mange om det, at det er ikke saa nøie med hver enkelt.

Page 350

Hvorledes skal da Menigheden vandre sit Kald værdig?

Det høie Kald at være den opstandne Frelsers Legeme og Guds Aands Bolig, kræver den største Ydmyghed; thi kun i Bevidstheden om egen Uværdighed og Udygtighed bliver der Rum for Guds Aand og Guds Ære.

Det altomfattende Kald at samle alle Sjæle ved Jesu Kristi Kors, at de kan renses ved Blodet og forliges med Faderen, kræver den største Kjærlighed; thi kun i Kristus er Frelsen, og derfor er det kun Kristi Kjærlighed, som kan tvinge os til at søge Sjælenes Frelse.

Det ene store Maal at samle alle ind i Kristi Samfund og fremstille hvert Menneske fuldkomment i Kristus Jesus, kræver én Aand og en Mangfoldighed af Gaver, saa at der trods de mange Tjenester og Kræfter dog ikke blir nogen Forvirring eller Adspredelse, men de mange smaa Evner og Gaver arbeider ved den Helligaands forbindende og ordnende Kraft imod det samme Maal.

Forsøger vi da lidt nærmere at orientere os i denne Menighedens Virksomhed for at svare til sit Navn og sit Kald, saa vil det kanske være noksaa bekvemt at dele den i to Grene, som dog staar i den inderligste Forbindelse med hinanden:

Kristi Legemes indre Vækst til sin Opbyggelse i Kjærlighed.

Kristi Legemes Vækst udadtil for at omfatte alle Mennesker, den hele faldne Slægt.

Der er nemlig Rum for Vækst eller Fremstridt i begge Retninger. I sin jordiske Tilværelse før Kristi Gjenkomst er Menigheden aldrig fuldkommen eller fuldendt eller færdig. Den fuldendes netop ved Kristi Gjenkomst, derfor er den ikke fuldkommen paa noget tidligere Tidspunkt. Indtil den Tid er den stadig i Fremgang og Udvikling.

I det indre Menighedsliv er der altid den Mangel ved den jordiske Menighed, at ikke hos alle, som drages ind i Menigheden og slutter sig til den, er der en virkelig Overgang fra Døden til Livet; mange døde og sovende Mennesker følger med ind i den udvortes Menighed, eller vokser op i dens Midte. Det er en uundgaaelig Ulykke, som derfor Frelsereen har beredt os paa gjennem sin Aabenbaring. Det danner naturligvis ingen Undskyldning hverken for dem, som med
verdsligt Sind gaar ind i Menigheden, ei heller for dem, som endog vover at bruge kjødelige og verdslige Overtalelsesmidler for at bevæge nogen til at slutte sig til Menigheden.

Page 351

Der er ikke hos nogen en absolut fuldstændig Afsøden fra Verden og Kjødet. Derfor er der heller ikke hos nogen en fuldstændig og fuldkommen Delagtiggjørelse i den opstandnes Liv. Det gaar med de troende til alle Tider som med Paulus, der siger: „Saa tjener jeg da Guds Lov med Sindet, men Syndens Lov med Kjødet.“

Derfor er der til alle Tider Rum for Vækst i Menigheden. Bestandig fremad er de kristnes og den kristne Menigheds Løsen indtil Kristi Tilkommelse.

Og i ydre Henseende er der altid, baade hjemme i Kristendheden og udenom dens Grænser, en stor Mængde Sjæle, som kan samles til Menigheden ved Evangeliet. Paa Veien og ved Gjærderne er der mange fortabte og elendige Mennesker, mange forlorne Sønner og Døtre, som skulde nødes til at komme ind. Og tænk, tænk paa Hedningernes Millioner, som ikke har hørt og ikke hører Kristi velsignede Evangelium! Der er Rum for Vækst, Rum for Fremstridt, Rum for Kamp og Rum for Seier.

Men skal et Legeme vokse, saa kræves særdeles to Ting, det er

Næring og Organer.

Gud har sørget for begge Dele. Menigheden har faaet Ord og Sakrament. Ved disse faar den Næring og Livskraft; Modstandskraft mod Verden og Synden og Døden, saa den trods alt Fordærvelsens Smitstof dog kan holde sig levende og sund; Arbeidskraft, saa at den ikke behøver at synke magtesløs under det vældige Arbeides Møie og Besvær.

Menigheden er ogsaa udrustet med mange Lemmer, som alle er Organer, gjennem hvilke Menigheden modtager Aand og udfører Arbeide. Den Misforstaaelse, at Menigheden har kun et eneste Organ, som er Præsten, strider baade imod Skriftens Bogstav og dens Aand. Alle kristne, Mænd og Kvinder, Voxne og Børn, er kaldt og sat og begavet til at være Arbeidere i Vingaarden. Der er Hvile og Fred i Guds Menighed; der er Travlhed og Liv og Virksomhed tillige. Der er idel Rørelse og Frihed i Menigheden. Mange er frygt-
agtige for en saadan Menighedsfrihed; men det er, fordi de ikke kjender den Helligaands Gjerning og Kraft; thi Guds Aand er mægtig til ved Guds Ord at give hvert Lem dets Virksomhed.

Page 352

Blir derfor Ordets Forkyndelse ret kraftig og aandfuld, skriftmæssig og alsidig, og Hjerterne oplades og Menighedslemmerne blir nidkjære i Ord og Gjerning, saa vil Menigheden vokse Legemets Vækst baade indad og udad. Erkjendelse og Indsigt vil tiltager, og Kjærligheden vil blive mere inderlig og mere omfattende. Og Menigheden vil vinde større Tilslutning og drage flere til sig, naar alle Menighedslemmer kun lever for dette ene: Sjælenes Frelse og Guds Riges Udbredelse.

Menighedens indre Vækst vil derfor vise sig i en kraftigere Afsøndring og Udskillelse fra Verden, større Forsagelse og Selvfornægtelse og mere opofrende Kjærlighed til Sjælene, saa at paa den ene Side Lyset staar skarpt ud fra Mørket, og paa den anden Side Lyset drager og løfter dem, som endnu vandrer i Verdens Kulde og Mørke. Men dette er en Virksomhed, som først af alt øves inden Menigheden. Der skal de døbte Børn opdrages, oplæres, oplyses, saa de kan blive paa den trange Forsagelsens og Troens Vei; der skal de søgende bæres; der skal de troende styrkes og veiledes, opmuntres og formanes. Og saa udad i Hedningeverdenen, der er Arbeide nok for at faa Evangeliet forkyndt. Og den Menighed, som ikke missionerer, den er ikke Menighed uden i Navn; thi Guds Aand er en Aand, som driver til Arbeide for Guds Riges Udbredelse indtil Jordens Ender.

Naar den kristne Menighed saaledes bliver sig sit Kald bevidst og begynder at leve deri, saa vil den stedse mere erfare, at dersom den lever i Kjærlighed, saa lever den under Had. Ikke alene vil den levende Menighed lønnes af Verdens Had, fordi det er en Fornærmelse mod Verden at arbeide for dens Frelse. Men den levende Menighed vil om muligt blive end mere forhaadt af den falske og døde Kirke, som i det vaagne Menighedsliv vil se sin egen Verdslighed dømt. Fjerdedeshed vil alle de, som har verdslig Fordel af Menighedens Død og Uvidenhed og Uvirksomhed, blive bitre Fiender af den frie og levende Menighed. Men de, hvis Lyst det er, at Sjælene frelses og Livet fødes, de vil med Glæde hilse den frie og levende Menighed og fryde sig over at kunne gaa foran, om det saa gives dem, i dens Kamp, Arbeide og Trængsler. Det er Præsternes Plads i den frie Menighed,

Page 353

Der er dem som frygter for, at naar Menighederne vaagner, saa blir det for trangt for Præsterne. Frygten er ikke grundet, saasandt Præsterne forstaar sin Opgave og sit Kald. Blir den vekkelse i en Menighed, saa vil den tro Hyrde og Sjælesørger finde baade Arbeide og Sympathi, baade Trængsler og Glæder. Men den verdslige Præst vil vistnok finde mange Vanskeligheder, hvor Guds Aands Gjerning begynder i Menigheden, og kanske blir Rummet ham for trangt.

Menigheden lever i Haab; thi Fuldendelsen kan ikke udeblive; Kristi Liv kan ikke slumre uden at naa frem til sin evige Blomstring i Herlighed. Det er Vandliljen, som af det grumsede Dyb skyder op til det klare Solskin under Guds Himmel. Det Liv, som springer frem af Kristi dunkle Grav ved hans Opstandelse fra de døde; det Liv af Gud og hans Aands evige Kjærlighed, som leves under Had og Forfølgelse, Trængsel og Foragt, det naar tilsist frem til den evige Herlighed.

Da fuldendes Menigheden, naar alle dens tro og sande Medlemmer samles for Lammets Trone, og fra deres Hjertes Dyb bruser frem Lovsangen, kraftig og klangfuld som mange Vandes Lyd. Da skal det nye Jerusalem, den hellige Stad stige ned af Himmelen fra Gud, beredt som en Brud, der er smykket for sin Brudgom, og da skal Guds Paulun i evig Fuldkommenhed være hos Menneskene, og han skal bo hos dem, og de skal være hans Folk, og Gud selv skal være med dem og være deres Gud! Amen.
