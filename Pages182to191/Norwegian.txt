Page 182

2 „Vil I ha’ Menighed?“

[Kilde: Redaktionsartikler i „Folkebladet“ for 29de September 1897;
16de, 23de og 30te Marts 1898. — 11og.]



„Lutheraneren“ for 8de September 1897. Citatet findes i en
Artikel betitlet „Tvang eller Friskhed“, der danner Svar paa en Redaktions-
artikel i „Folkebladet“ for 1ste September 1897 med samme Overskrift.
Spørgsmaalet: „Vil I ha’ Menighed“ blev fremsat under Samtalen over
Emnet „Menighed og Menighedsliv“ under Augsburgs Synners Aarsmøde
i Fargo, N. Dak., i 1896 og blev paa en Maade „et bevæget Ord“. — Udg.


Er det Hovmod?

J „Lutheraneren“ skriver J. R. S.: „Jo, jeg forstaar, at det er
et lovligt stort Stykke af ufristeligt Hovmod og Dommesyge,
naar „Frikirken“ nu gjør det til sit Slagord: „Vil I ha’ Menig-
hed?“ som om der ikke fandtes Menighed iblandt os før, men først
maatte bringes os ved „Frikirkens“ Udsendinger.*)

J. R. S. mener, at det er Hovmod og Dommesyge at spørge: Vil
I ha’ Menighed? fordi et saadant Spørgsmaal kun da var rimeligt,
hvis der ikke fandtes Menighed iblandt os før.

Hermed kan J. R. S. selvfølgelig ikke mene, at der paa et af
hundrede eller ti af hundrede Steder findes Menighed. Thi det som
fandtes paa nogle Steder, kunde jo ikke hjælpe de andre Steder, hvor
det ikke fandtes.



page 183

Eller dersom vi spurgte en syg Mand: Vil Du blive frisk? saa
kunde vel ikke den syge sætte op en fornærmet Mine og svare: Du
taler, som om der ikke fandtes friske Folk iblandt os?

J. R. S. maa, om han ellers mener noget andet end at være
grov, mene dette, at Spørgsmaalet: Vil I ha’ Menighed? er over-
flødigt overalt, fordi der overalt er Menighed iblandt os. Der er
ingen Trang til Forandring, thi overalt blandt Majoritetsfolket er
Menigheden virkelig Menighed; den svarer til sit Navn; det er bare
„Hovmod og Dommesyge“, om nogen mener, at Menighederne slet
ikke, kanske aldrig, er alt hvad de skulde være og kunde være.

Saa saa maa det vel ogsaa være „Hovmod og Dommesyge“, hvad
der staar i vor Børnelærdom om „de Kristne“:

„Navnet har de vel alle, men Salvelsens Aand og Maade fattes
de fleste“.

Verden har altid slaaet fra sig Kravet paa sand og levende Kri-
stendom netop med dette Majoritetens Ord: Vi har alt dette i Or-
den for; det er bare Hovmod og Dommesyge, som gjør, at nogle me-
ner, at vi ikke er gode kristne alle sammen.

Dette er den verdslige Kirkes falske Profeti, til alle Tider og paa
alle Steder sig selv lig. Her er Fred og ingen Fare. Vor Kristendom
er god, vor Lære er ren, vore kristne er gode kristne, og vore Menig-
heder er gode Menigheder. Kjære Folk, sov i Ro, sov i Ro!

Men hvad siger den sande Profet? Fra Herren siger han med
gjennemtrængende Alvor: I leger mit Folks Datters Brøst paa
letfærdig Vis, idet I siger: Fred, Fred! og der er ingen Fred. Og
om sig selv siger den sande Profet: Gid mit Hoved var Vand og mit
Øie en Taarekilde, at jeg Dag og Nat kunde begræde mit Folks Dat-
ters ihjelslagne.

Lad os se lidt paa Meningen af dette, som Frikirken arbeider for,
saa kanske det vil vise sig, at Spørgsmaalet efter Menighed er ikke
uberettiget midt iblandt os, og at det er mere Hovmod i at rose sig
af, at alt er i Orden, end i at erkjende, at vi fattes saare meget paa
at være, hvad vi skulde være.

Kanske hvis J. R. S. fik se, hvad Menighed var, at han ikke læn-
ger vilde komme med taabelige Vittigheder om, at „Frikirkens Ud-
sendinger“ skulde bringe den med sig. Han ved godt, at der er in-
gen, som tror noget saadant; men vel tror vi, at Evangeliet bringer
den med sig, hvor det faar gjøre sin Gjerning fuldt ud.

Page 184

Menigheden er Kristi Legeme, fyldt af hans Aand og Liv, saa at
den baade fremstiller Kristi Stiftelse og gjør hans Gjerning. „Men
I er Kristi Legeme og Lemmer, enhver for sin Del.“

Vi vil ikke nævne mere end dette ene i denne Forbindelse. Det er
dette nemlig, som ikke kan være uden „ved den Helligaand“. Det er
Guds Aand, som virker dette Under, at i Verdens Mørke er Menig-
heden Lys; i Verdens Raadnenhed er den Salt. Det er Guds Aand,
som gjør, at Menigheden er en Samling af Arbeidere i Herrens store
Høst, hvor hver og en er virksom i Kjærlighedens store Gjerning, at
samle ind fra Verdens Fortabelse til Frelseren og hans Rige.

Vil I ha’ Menighed? Betyder dette Spørgsmaal noget ondt?
Eller er der nogen, som kan svare: Det har vi nok af før?
Aa nei. Vi har ikke nok af dette før. Vi kan heller ikke her paa
Jorden faa nok eller endog for meget. Thi Spørgsmaalet betyder
jo aabenbart dette: Vil I, som i Navnet og i Formen er en Menig-
hed, ogsaa have Menighedens sande Aand og Liv og Virksomhed,
saa I ikke længere er bare betalende Medlemmer af en Forening,
som opholder Kirke, Præst og Kirkegaard, men virkelig er aandelige
Lemmer paa Kristi Legeme, virksomme i hans Kjærligheds Arbeide
paa Jorden?

Dersom nogen vil svare: Dette har vi tilstrækkeligt af før, mon ikke
det betyder, at han er tilfreds med Formen uden Livet og fornøiet
med Bogstaven uden Aanden?

Thi den som har begyndt at se ind i Sandheden af den guddom-
melige Bebreidelse: „Jeg ved dine Gjerninger, at du har Navn af,
at du lever, og du er død“, han vil nok erkjende, at det er høist nød-
vendigt at spørge efter Menigheden i Aand og Sandhed iblandt os.

Og naar vi tænker paa, hvor mange der er af vore Menigheder og
Menighedslemmer, som tager fast Trøst netop af denne Vuggesang:
Alt er i Orden, sov i Ro, saa fristes vi næsten til at tigge „Lutherane-
ren“ og Majoriteten og J. R. S. til endelig engang at slutte dermed.

Sagen er denne, at vi staar i vor kirkelige Udvikling ligeoverfor
en stor Krise, i hvilken dette er det Spørgsmaal, som besvares: Er
den gamle statskirkelige Kirkeorden virkelig svarende til Kravet og
Behovet i vor Tid og vort Land og vore Forholde eller ei? Det kan
være det samme, enten man holder den gamle Kirkeorden for tilstræ-
kelig eller ei i de gamle Lande og i de gamle Tider. Vi spørger:
Kan den lutherske Kirke løse sin Opgave her blandt os ved at fortsætte
i de gamle Spor?

Page 185



Vi siger nei. Det trænges, at vi vaagner op og erkjender, at der
behøves Menighed. Det trænges, at der bliver alles Deltagelse i Ar-
bejdet, at der bliver alvorlig Verdensforsagelse, levende Kjærlighed,
brændende Nidkjærhed for Sjælenes Frelse, ikke bare hos Præsterne,
men hos alle Menighedslemmer.

Den aandelige Interesse maa vækkes, næres, udvikles hos alle.
Det maa ikke være saa, at f. Eks. Hedningemissionen er en Præstesag,
som Præsten kommer over Menigheden med som en Fordring paa
Offer en Gang om Aaret eller to; men at den bliver kjær og dyrbar
for hvert enkelt Menighedslem, fra Barnet til graahaardet Olding,
saa de alle elsker Sagen, lever for den, beder for den, lider for den,
læser om den, sparer til den, ofrer for den. Alle, alle i Arbeide for
Jesu Kristi Sag, saa Præstens Gjerning bliver den at opmuntre, til-
skynde, veilede og undervise. Da har det Menighedens Art, da er
Arbeidet menighedsmæssigt.

Aa, hvor meget større Kraft, om vi blev Menighed!

Har J. R. S. hørt om Hermannsburg, hvor Harms blev Redskab
til at fremkalde Menighed? Er det overalt saaledes blandt os?
Hvis ikke, hvorfor ikke?

Naar vi da har seet et vrende lidet Gran af, hvad det nye Testa-
mente mener med Menighed, mon vi da ikke har Lov til at tale og
vidne om den Sag? Mon det er Hovmod at spørge Folket, om det
ikke ønsker at faa det saa, som det nye Testamente fremstiller det
fristelige Samfund paa Jorden?

Det kan da vel ikke være mere hovmodigt end at spørge Menne-
sker, om de vil være kristne. Det betyder jo ikke, at vi kan gjøre dem
til kristne; men det betyder, at Gud kan. Saaledes ogsaa med Me-
nighed.

Kraft af den gamle Kirkeorden har det her blandt vort norske
Folk været spurgt atter og atter: Vil I ha’ Præst? Vil I ha’ Bør-
nene døbt? Vil I ha’ Nadveren forvaltet? Vil I ha’ Guds Ord
prædiket? Vil I ha’ de døde jordfæstet?



Page 186

Dette var ikke Hovmod og Dommesyge; det rørte endda ikke direkte
ved Samvittigheden. Men naar det nu tages med alt sammen i et
eneste Spørgsmaal, og vi ikke bare spørger efter, om der skal gjøres
noget for Folket, men om Folket selv vil være med og gjøre noget for
Guds Riges Kraft og Drift, saa skal det være Hovmod og Domme-
syge. Var det ikke det tveeggede Sværd, som rørte ved det sovende
Sind og døde Hjerte? Eller hvorfor denne Bitterhed?

Hvad der i Politiken kaldes Folkefrihed, det heder i Kirken Me-
nighed. Det betyder alles Deltagelse i Arbeidet og Udviklingen og de
dermed følgende Sorger og Glæder. Mon det er galt at agitere
den Sag endog i et Spørgsmaals Form?

Vil I ha’ Menighed?

Det har været kaldt et irriterende Spørgsmaal; vi vilde heller kalde
det et løftende Spørgsmaal.

Det er et Gode, som bydes, og en Gave, som ingen kan tage
uden den, som faar den.

Men al god Gave og al fuldkommen Gave er ovenfra og kommer
ned fra Lysenes Fader, hos hvem der ikke er Forandring eller Skygge
af Omskiftelse.

Derfor er ogsaa Menighed en Guds Gave, en god og fuldkommen
Gave, som Gud giver dem, som har Rum for den.

Thi Menigheden var ikke, før den Helligaand blev udgydt. Den
Dag Aanden kom over Disciplene paa Salen, blev disse Disciple
Menighed.

Om nogen siger, at de har Menighed, men de ikke har Aand, hvad
Nytte er der deri? Mon det er Guds Menighed?

Dersom der skal blive Menighed iblandt os, saa maa vi faa Aan-
den fra Gud, saa vi kan blive ett Legeme og én Aand, en Guds Bolig
i Aanden, saa at dersom Aanden er Guds Gave, da er Menigheden
ligesaa.

Er det nødvendigt for os at faa Aand? Eller er det nogensinde
muligt for nogen hernede paa Jorden at have Aanden paa saadan
Maade og i saadant Maal, at han ikke trænger at faa den? Alle, som
nogensinde har haft Aand, ved dette, at vi har kun saamæget Aand,
som vi faar. Men Gud giver dem den Helligaand, som beder ham
derom.

Af alle Gaver er denne Gave den største. Hvorfor skulde det da
være irriterende at spørge Menneskene, om de vil have den?

Page 187

Men de, som svarer: Ja, vi vil gjerne have Aand og Menighed,
bør betænke, hvad det har paa sig. Thi Guds Aand bringer med sig
alt godt, Retfærdighed, Fred, Glæde og alle salige Frugter; men
Guds Aand bringer ogsaa med sig Kamp mod Kjødet, Ufred med
Verden, Djævelens og Helvedes rasende Vrede. Guds Aand er en
Aand, som driver til Kristi Efterfølgelse paa Lidelsens og Korsets
Bane, og som tvinger med Guds Kjærligheds Magt til at søge efter
det fortabte og arbeide for Sjælenes Frelse.

Derfor er ikke Menighed nogen Dovenfloks- og Mageligheds
Forening. Det er den levende, kjæmpende og lidende Kjærlighedens
Forening.

Som Hovedet saa Legemet; som Legemet saa Lemmerne. Har
Kristus elsket, arbeidet, ofret og lidt, saa faar hans Legeme og Brud
være belavet paa det samme. Elske ham, arbeide med ham, ofre sig
selv for ham, lide med ham er Menighedens Kaar og Kald.

Er det nu saa taabeligt at spørge: Vil I ha’ Menighed?
Eller er det saa sikkert, at vi kan slaa os tilfreds med den søvn-
dysende Tale: Vi har Menighed før, der behøver ingen at komme
til os og tale om Menighed. Det har været den sovende Menigheds
Vis til alle Tider at trøste sig med, at alt er i Orden. Men det har
altid været en falsk Trøst, og Skriften siger derfor: Naar de siger
Fred og Tryghed! — da staar Fordærvelsen pludselig over dem.

Viselig, Spørgsmaalet er berettiget nu som alle Tider. Og vi
tør lægge til, det er saa meget mere berettiget, som det er saa meget
større Anledning til at faa Menighed. De ydre Hindringer, som
stængte for Menighedens Udfoldelse og Aabenbarelse, er bortvegne;
Gud har sat en aaben Dør for sit Folk. Der er en Besøgelsens Tid
iblandt os, da Herren er at finde for dem, som søger ham, og er nær
for dem, som kalder paa ham. Det synes os, at ingensinde har
Spørgsmaalet været mere betimeligt:

Vil I ha’ Menighed?

Hvad er Menighed?

Det er viselig en Fornøielse at maatte spørge om dette. Thi
hele det nye Testamente sigter jo paa dette, at der skulde blive Me-
nighed.

Page 188

Gud sendte Sønnen, for at han kunde fremstille sig selv en herlig
Menighed, uden Plet eller Rynke eller noget saadant, men hellig
og ustraffelig.

Gud sendte Aanden for at skabe Menigheden, at Kristi Lidelse og
Opstandelse skulde have sin fuldkomne Frugt i den.

Kristi Apostler arbejdede og led for denne Sag, at der skulde
blive en Kristi Menighed paa hvert Sted, hvor Evangeliet trak frem.

Derfor er i det nye Testamente alt om den store Hemmelighed,
som er Kristus og Menigheden. Og derfor kunde det synes, at hvert
Barn i Kristendommen maatte vide, hvad Menigheden er.

Det er ogsaa ensfoldigt nok, som alt Guds Evangelium, bare vi
ikke var forblindede i vore urene Hjerter og syndige Tanker.

Det er den gamle Historie, vi vil ikke tilstaa vor Skrøbelighed,
derfor paastaar vi simpelthen, at vi er alt, vi skal være, for længe
siden. Vi “har holdt Budene fra Ungdommen af”; vi er gode kristne
før og behøver ikke at blive det; vi er Menighed før, og vi træn-
ger ingen Forandring i den Sag.

Men er vi Menighed før, saa er det ufatteligt, hvad Guds Ord
mener med Menighed. Det ene passer ikke med det andet; og siden
vi ikke vil rette os efter Guds Ord, saa maa altsaa Guds Ord rette
sig efter os; og vi bærer os ad som de daarlige Skomagere, som, naar
Skoen ikke passer til Foden, vil faa Foden til at passe til Skoen.

Hvor har man ikke dreiet og vendt og snuet paa Skriften og paa
den theologiske Samvittighed for at faa det til at passe sammen,
som ikke passer!

Det er dybe Sager og en stor Hemmelighed, det er sandt, og dog
er det „aabenbaret for de umyndige“. Menigheden er Kristi Legeme.

At det er en guddommelig Hemmelighed aabenbaret i Evangeliet,
er aldeles tydeligt. Og dog er der ingen kristen Sjæl, som ikke for-
staar, at Kristi Legeme er der og kun der, hvor Kristi Aand og Liv er.

Det vil altsaa sige, at Menigheden er et Folk af troende Menne-
sker, fødte af Guds Aand, for at ogsaa Guds Aand skal bo i dem.

Men Troen baade kommer af „Hørelsen“ og opretholdes af den.
Guds Ord og Sacramenter er Midler til Menighedens Livsophold;
derfor bruges de i Menigheden af store og smaa.

Page 189

Af Guds Aand kommer Guds Kjærlighed. Derfor er Menighe-
den et Folk i Kjærlighedens Selvopofrelse ligesaavel som i Troens
Hengivelse og Hvile.

Derfor er der ikke Menighed uden Naadegaver til at arbeide og
tjene med; thi Kjærligheden kunde ikke være, om den ikke fik virke.
Men hvor Kjærligheden kommer frem i Arbeide, der er Naadega-
ven givet.

Der ligger meget i dette, at Menigheden er et Folk i Tro
og Kjærlighed. Det er her Hovedforskjellen ligger mellem
Verden og Menigheden. Alle verdslige Mennesker holder sig til de
synlige Ting og søger sit eget. De troende Mennesker holder fast ved
de usynlige Ting og søger Guds Ære og Næstens Gavn for Tid og
Evighed.

Og naar vi tænker paa dette og prøver at maale Virkeligheden der-
med, saa begynder vi at forstaa, hvad der menes med verdslige og
verdsliggjorte Menigheder. Thi er dette Verdens Væsen at tragte
efter de jordiske Ting og søge sit eget, ja da er der megen Verdslig-
hed i alle vore Menigheder. Og er dette den rette Menighedens Art
at tragte efter de usynlige og evige Ting og leve for Guds Riges Sag
og Sjælenes Frelse, ja da er der ikke saa ret meget af Menighedens
rette Væsen i vore Menigheder.

Kan det blive anderledes? — Vi vil svare med et andet Spørgs-
maal: Skal det ikke blive anderledes? Vi ved, at det kan blive an-
derledes, om de uomvendte omvender sig, om de sovende vaagner op,
om de vaagne gaar hen i Vingaarden og arbeider.

Vi ved det kan blive anderledes, bare det bliver anderledes med
hver en af os.

Derfor er det rigtigt, at der kan ikke blive Menighed uden Væk-
kelse. Skal sovende Menigheder blive vaagne Menigheder, saa maa
de vækkes. Men det er ubehageligt og smerteligt, saa mange verds-
lige Menighedslemmer hjertelig forarges. Og ofte gaar det saa til, at
Døden staar Livet saa haardt imod i den verdslige Menighed, at enten
kvæles Livet igjen, eller ogsaa drives de vaakte ud.

Ve Verden for Forargelser!

Naar derfor netop nu vort Kirkefolk rystes i Soldet og det spør-
ges paa mange Steder: Skal vi vaagne op og blive en Guds Me-
nighed? saa gjælder det om, at hver Menighed betænker, hvad der
tjener til dens Fred; thi det gaar ilde med den Menighed, som „ikke
kjender sin Besøgelsestid“.

Page 190



Kristi Legeme.

Naar Menigheden er Kristi Legeme, saa viser dette baade, hvor
uendelig nedladende han er, som er alles Herre, og tillige viser det,
hvor uendelig ophøiet det Kald er, hvormed Menigheden er kaldet.
Det lægger ogsaa det aller største Ansvar paa alle, som bærer Menig-
hedens hellige Navn.

Hvad vil nemlig Kristus med sit Legeme? Hvad vil Vintreet
med sine Grene? Hvad er det, som tilsiges?

Det siger sig selv, at Kristus vil give sit Legeme Aand og Liv og
Salighed og Herlighed. Det siger sig selv, at Vintreet vil give
sine Grene Saft og Kraft. At være med i Menigheden og ikke mod-
tage Aand og Liv fra Kristus, det er Formvæsen og Hykkeleri. Vil
nogen være et ægte Menighedslem, saa maa han være korsfæstet med
Kristus for at leve med ham. Død for Verden, levende i Kristi Op-
standelseskraft, saaledes er den rette Stilling i Menigheden.

Men dermed er vel ikke Sagen færdig. Sjælen bor i Legemet,
for at den kan give sig tilsindende og være virksom gjennem Legemet.
Den usynlige og himmelfarne Jesus lever i sin Menighed for frem-
deles at aabenbares og virke i Verden. Grenene paa Vintreet skal
ikke bare leve, de skal ogsaa bære Frugt.

Heraf vil vi faa lidt Indblik i Menighedens høie Kald, og hvor-
for det er saa alvorfuldt at vandre dette Kald værdigt.

Menigheden skal aabenbare Kristus i Verden, saa Sjælene kan
se ham, kjende ham, tro ham og leve ved ham. Menigheden skal gjøre
Kristi Gjerninger i Verden, saa hans Kjærlighed og Barmhjertig-
hed kan føles gjennem hele hans Menigheds Færd og Optræden.
Der spørges ikke bare om at være en levende Gren, men om at være
en frugtbar Gren.

En Del Folk — især Præster og Theologer — slipper saa let fra
dette Kald og Ansvar. De siger, ja naturligvis Menigheden aaben-
barer Kristus i Verden; det er derfor den har Præst og Guds Ords
Prædiken og Sacramenternes Forvaltning. Naar Menigheden har
disse Ting, saa er dens Kald og Opgave opfyldt; og det koster saa-
meget om Aaret, det betales med kontante Penge eller med brugbare
Varer.

Page 191 and 192



Aa, det var simpelt nok; lidt for simpelt, lavt, kjødeligt og he-
densk! Det er aldeles rigtigt, at uden Ord og Sacramenter kan Me-
nigheden ikke opfylde sit Kald. Men der er en bedre Maade at op-
fylde de kristnes Vidnepligt paa, end at leie en Mand i sit Sted. Ikke
derfor har Menigheden Præst, at den selv skal slippe fra sin Kristen-
pligt og lægge den over paa Præsten. Men derfor har Menigheden
Præst, for at Præsten skal opmuntre, formane og tilskynde Menigheden
til sand og levende Kristendom i Hjerte, Ord og Gjerning.

Desværre, det er nok ikke aldeles uhørt, at Folk har Præst for at
kunne sove trygt og synde trygt og dø i den falske Fred. Og det hænder
desværre, at der er Præster, som ikke ser Folkets Fare og derfor styr-
ker det i Søvnen og Synden med en død Prædiken; men dermed er
hverken Præstens eller Menighedens Opgave opfyldt.

Den hele Menighed og hvert enkelt Medlem af den er skyldig
at vandre Kristi Evangelium værdigt; og den hele Menighed og hvert
enkelt af dens Lemmer er kaldt til at aabenbare Kristus i Verden ved
at forkynde hans Dyder, som kaldte dem fra Mørket til sit under-
fulde Lys.


Dersom der altsaa blandt os findes Organisationer, som kalder
sig Menigheder og som vover sig til at tage Guds Ord og Sacra-
menter i Brug, saa er saadanne Organisationers Ansvar saa stort og
helligt som det Navn, hvormed de har kaldt sig. Ve dem, om de tog
Navnet, og de ikke svarer dertil. Allerværst, om de ikke alene selv
gjør Fordring paa at være Menighed, men endog forbyder andre at
være Menighed der paa Stedet, hvor de med Menighedens Navn
ogsaa gjør Krav paa at have Menighedens Ret.

Det har ofte været forsøgt blandt vort Folk.

Men dette er altsaa Hovedspørgsmaalet: Svarer vore Menig-
heder som en almindelig Regel til det Kald, som ligger i Navnet Kri-
sti Legeme?

Aabenbares Kristus i Verden ved Menighedernes Vidnesbyrd
og Færd?

Gjøre de Kristi Gjerning og intet andet end Kristi Gjerning?

Bærer de alle saadanne Frugter og kun saadanne Frugter, som
er Gud velbehagelige?




Eller trænges der nogen Forandring?

Vi hører nok en stor Larm af dem, som knurrer og siger: Her er
alt iorden, her trænges ingen Forandring hverken med os eller vore
Menigheder.

Men vi hører ogsaa et Suk til Herren fra deres Bryst, som længes
efter Menighed i Aand og Sandhed: Udøs Aanden over os
og vore Menigheder, at vi maatte blive, hvad vi skulde være.