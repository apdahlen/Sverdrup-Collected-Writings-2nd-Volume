Page 54

2 Det frie Kirkesamfund.

Kilde: „Lutheraneren og Missionsbladet“ 1877 No. 20, 22; 1878 No.
2, 3, 7, 10, 23, 25. Separataftryk i „Gammelt og Nyt“, første Hefte 1897.
— Udg.]

Menigheden.

Det er allerede lang Tid, siden de norske Kirkesamfund begyndte
sin Virksomhed i Amerika, og der er allerede mange Erfaringer,
baade bitre og glædelige i den Tid; og Folket har lært meget af
denne Skole, som ikke let glemmes. Thi det som har kostet Graad
og Taarer, det som mangen Gang har sønderrrevet de ømmeste Baand,
stundom mellem Præst og Menighed, stundom mellem Brødre i den
samme Menighed, stundom mellem Mand og Hustru, Forældre og
Børn, det skrives ind i en Mands Hjerte paa en saadan Maade og
med en saa bitter Smerte, at det ikke udslettes, saalænge der endnu
er Liv og Aand. — Men dersom dette er saare dyrebare Ting, som in-
gen alvorlig Mand sætter sig udøver eller gaar forbi, saa er der et
endnu dyrere Segl, som er sat paa Guds Menighed, det er Blo-
det, som er straget paa dens Dørstolper, Jesu Kristi dyrebare Blod,
hvormed den er kjøbt for Gud til at være hans frie, rene, ubesmittede
Brud. Og Gud har derfor ikke ladet sin Menighed uden Veiledning
i sit hellige Ord; men det Folk, han har erhvervet sig, det underviser
han ogsaa om Veien, hvorpaa det skal gaa. Vi har derfor, naar vi
skal betragte disse Ting, først at søge tilbage til Guds eget Ord, og
derefter vil vi bedømme, saavidt det er os muligt, ogsaa de Erfaringer,
som allerede er gjort i Amerika og de Resultater, hvortil Udvik-
lingen er kommet. Vi vil begynde med det, som er det første, og som
ogsaa er det sidste i Kirkesamfundet, Menigheden.

Page 55

Gud er selv Menighedens Grundlægger, han er dens Fader, han er dens Staber; Sønnen er dens Forløser, dens Konge, dens Hoved, dens Brudgom; Aanden er dens Liv, dens Frihed, dens Talsmand, dens Pant. Menigheden selv er en Samling af Mennesker, som Gud har retfærdiggjort formedelst Troen paa hans Søn, gjenfødt til Aandens Liv og givet Barneret og Barneliv, Arveret i Himmelen med Sønnen og Kjærlighedens evige Liv i Aanden.

Men naar vi saaledes taler om Menigheden som Samfundet i den Helligaand, de helliges Samfund, og dette Samfunds Herlighed, saa er dette af de usynlige og evige Ting, som er Gjenstand for Tro, ikke for Beskuelse. Men der kan intet være Gjenstand for Tro, som ikke er aabenbaret. Ingen kan tro paa Gud, hvis Gud kun er usynlig. Men fordi Gud er aabenbaret i Kjød, fordi den enbaarne Søn, som er i Faderens Skjød, har aabenbaret ham, derfor er det muligt at tro. Det usynlige, som Troen forlader sig paa, er ogsaa synligt ved sin Aabenbarelse. Apostelen Paulus siger ligefrem, at Guds usynlige Væsen, hans evige Kraft og Guddommelighed, beskuer fra Verdens Skabelse af. Saaledes ogsaa med de helliges Samfund.
Menigheden. Den er usynlig, fordi dens Liv er skjult med Kristus i Gud, den er synlig, fordi dens Liv, Guds egen Helligaand, gives den ved synlige Midler, Ordet og Sacramenterne; synlig, fordi den bestaar af virkelig synlige Mennesker; synlig, fordi den har kjendelige Egenskaber og endog er et skinnende Lys i Verdens Mørke, en Stad paa Bjerget, som ikke kan skjules.

Menigheden er altsaa baade usynlig og synlig, ligesom Gud selv er usynlig og synlig (se Joh. 14, 9: Den som har seet mig, har seet Faderen). Ligesaalidt som nogen kunde tro paa Gud, om han ikke var aabenbaret, ligesaalidt kan nogen tro de helliges Samfund, hvis det ikke er aabenbaret. Gud har aabenbaret sig i sin Søn, som selv er Guds Ord; Menigheden aabenbarer sig i troende Mennesker, som lever af Ordet og Sacramenterne et aandeligt Liv, rigt paa Barmhjertigheds Frugter. Og som Guds Aabenbarelse i Sønnen er i Fornedrelse, i Ringhed, i Fattigdom, i Tidens og Rummets Grændser, saaledes er ogsaa Menighedens Aabenbarelse i Skrøbelighed, i Uanseelighed, i Foragt, bundet til bestemte Tider og bestemte Steder. Men vi maa fastholde, at ligesom det er den samme ene sande Gud, som er usynlig og aabenbaret, saaledes er det ogsaa den ene og samme Guds Me-
nighed, som er usynlig og synlig, thi saa siger Guds Ord: I er Verdens Lys; en Stad som ligger paa et Bjerg, kan ikke skjules.

Page 56



Men vi lægger strax til, at som der er Lighed mellem Guds Aabenbarelse og Menighedens Aabenbarelse, saa er der ogsaa Forskjæl. Thi Gud har i Sønnen aabenbaret sig paa en fuldkommen Maade baade ved det fuldkomne Ord og den fuldkomne Kjærligheds Handling, Menigheden derimod kan kun ved Ordet og Sacramenterne aabenbare sig selv paa en fuldkommen Maade, og selv der vil den ofte ikke gjøre, hvad den dog ved Guds Naade kan.

Derimod er dens Kjærlighedshandling aldrig fuldkommen. Den har Synd i sit Kjød, og selv i dens bedste Virksomhed vil denne klæbe ved Menighedens Gjerning; derfor maa Menigheden som hver enkelt kristen daglig bede: „forlad os vor Skyld!“ Saaledes vil den synlige Menighed ofte frembyde et Skue, som ikke alene er skrøbeligt og ringe, men ogsaa besmittet af Synd. Dens Herlighed er ikke alene skjult; men den er desværre ofte formørket ved hæslige Pletter. Til disse Pletter hører alle de „døde Lemmer“ af Menigheden, men ogsaa de levende Lemmer maa mangen Gang klage over sig selv, at Mørkets Magt er stor i deres Kjød.

Den hellige Skrift taler om Menigheden paa to Maader. Den taler om een Menighed og mange Menigheder. Det er om den ene udelelige Menighed, Jesus Kristus taler, naar han siger til Peter: Du er Peter, og paa denne Klippe vil jeg bygge min Menighed (Matt. 16, 18). Det er om den, Paulus skriver til Efeserne: Og satte Kristus til Hoved over alting for Menigheden, som er hans Legeme, hans Fylde, som opfylder alt i alle (Ef. 1, 23). Og atter: Kristus elskede Menigheden og hengav sig selv for den, for at han kunde hellige den, idet han rensede den formedelst Vandbadet i Ordet, for at han selv maatte fremstille sig en herlig Menighed, som ikke har Plet eller Rynke (Ef. 5, 25—27. Sammenlign Kol. 1, 18. Ap. Gj. 20, 28).


Page 57

Men Guds Ord taler ogsaa om mange Menigheder, en Menighed i Jerusalem, en Menighed i Rom, Menigheder i Makedonien, Menigheder i Lilleasien. Og hver enkelt for sig kaldes Guds Menighed (1 Kor. 1, 2). Er dette to forskjellige Ting, to Slags Menigheder? Det være langt fra; de kunde da ikke kaldes med det samme Navn. Det er den ene Menighed, som viser sig paa forskjellige Steder, som Ap. Gj. 20, 28 paa det tydeligste viser. Det er det ene og samme Kristi
Legeme, som aabenbarer sig selv paa forskjellige Steder. Gud har sendt Sønnen en Gang, i et Folk, i et Land, men Sønnen har sendt sine Sendebud til at prædike allevegne og allesteds hans eget Ord om Omvendelse og Syndernes Forladelse til at samle paa ethvert Sted dem, som bliver indpoddede i det sande Vintræ, dem som bliver Lemmer paa hans Legeme. Alt hvad der siges om den ene hellige Menighed, det er ogsaa sagt om hver enkelt Menighed paa ethvert enkelt Sted. Den hele Menighed, som vi gjerne kalder „Kirken“, et Ord som den hellige Skrift aldrig bruger, er usynlig og synlig, den enkelte Menighed er netop det samme: dens Hellighed er skjult og desværre ofte ved Synden formørket, dens Lys er dog ogsaa skinnende ved Ordet, ved Sacramenterne, ved troende Menneskers opofrende Kjærlighed til arme fortabte Sjæle. Kirken er derfor ikke et høiere Slags Samfund end Menigheden, men den er Samlingen af alle virkelige Menigheder, den er paa ethvert Sted, hvor der er en Menighed, men den er heller ikke noget andet Sted. At Skriften bruger det ene og samme Ord overalt, er Bevis nok for, at den ikke skjelner mellem Kirken og Menigheden. — Vort Hoved, Kristus, er aabenbaret en Gang for at bære alles Synd; hans Legeme, levende og virksomt ved Aanden, aabenbares overalt hvor Ordet prædikes, og til alle Tider. Riget udbredes, indtil det fylder den ganske Jord.

Page 58

Vi vil af al Magt fastholde dette, at det er den ene og samme Menighed, som er usynlig og synlig; og vi tro, at det er af den yderste praktiske Betydning. Vi ved nok, at Spotterne siger, en Ting kan ikke være baade synlig og usynlig, det maa være to forskjellige Ting. En Daare siger ogsaa i sit Hjerte: der er ingen Gud. En Daare siger ogsaa: Gud er usynlig, han kan ikke være aabenbaret i Kjød. Men Guds Ord, som siger: „Vort Liv er skjult med Kristus i Gud,“ det samme siger ogsaa: „Lader saa eders Lys skinne for Menneskene, at de maa se eders gode Gjerninger.“ Hvorfor fremhæve dette? Fordi denne Tale om synlig og usynlig Menighed desværre er bleven Aarsag til ikke liden Lunkenhed og Ligegyldighed iblandt os. Der er f. Ex. en Mand, som ikke hører til nogen Menighed, han hører efter sin egen Indbildning til de troendes Samfund; men i en synlig Menighed vil han ikke være; thi den er saa besmittet, saa uren, saa blandet. Saa bliver han udenfor; det er ikke om den synlige Menighed at gjøre, han gaar ikke i Kirke, han nyder ikke Sakramentet, det er altsammen urent

ved Sammenblandingen. Saaledes fortabes en Sjæl, og saaledes taber Guds Menighed en Arbeider, fordi han vilde have den usynlige Menighed og dens Herlighed, men ikke den synliges Støv og Vanære. Der er en Mand, som er Præst i en Menighed. Han arbeider med den Forestilling, at den Menighed, som har kaldet ham til Præst, det er bare den synlige Menighed, en anden Sag er den usynlige Menighed; hans synlige Menighed er kun en ydre Kreds, udenfor hvilken muligens en eller anden kan optages i den usynlige Menighed ved Troen. Saa bliver han ligegyldig om, hvorledes Menigheden ser ud, saa bliver Menigheden ligegyldig om sig selv; saa mister Saltet ved Ligegyldighed og Spot sin Kraft; hvormed skal da det saltes? Nei, denne Spotagtigheds og Lunkenheds Aand, som vi alle bærer med os fra Statskirken, den maa ud. Vi maa give Agt paa, at det er hver enkelt Menighed, som er Guds Menighed; hver enkelt Menighed, som er kjøbt med Jesu Blod; hver enkelt Menighed er en af de syv Guldlysestager, som Johannes saa. Hver enkelt af dem skal være Kristi Legems Aabenbarelse i Verden. Bliver dette ret levende for os, hvor
skulde ikke Alvor og hellig Bevægelse komme over os alle, som er i Menigheden, og et tungt Ansvar falde paa os for den daarlige Stiftelse, som vore Synder har givet Guds Menighed. Vi ved, at vi kan ikke ransage Hjerter og Nyrer, og visselig vil mange komme ind, som ikke har Bryllupsklædningen paa; men det skulde vel ikke blive saa let en Sag for nogen at løbe rundt paa Butikkerne i Byen og skifte Menighed ved at samle Butiksvendenes Navne i en Bog, fordi han kjøbte Klæder paa et Sted og Mel paa et andet Sted og Tobak paa et tredie Sted. Mange vil visselig komme efter Indbydelsen: kommer alle! og mange vil være Menigheden til Skam sidenefter; men da vilde vel ogsaa en og anden stanse og betænke sig, naar det blev saa, at det at gaa ind i Menigheden var det samme som at sige: „Fra nu af vil jeg være Jesu Kristi Vidne, han har jo kjøbt mig ved sit Blod.“ Ingen kan forebygge Hykleri, men en levende Prædiken om Menighedens rette Væsen kan dog ved Guds Naade forebygge megen Letsindighed og Ligegyldighed baade blandt Præster og Menighedslemmer.

Page 59

Stedsmenigheden.

Det var ganske umuligt at pege paa nogen „beleiligere Tid“ til Dannelsen af en virkelig Frikirke end den, i hvilken Nordmændene kom til Amerika. Det er overflødigt at minde om, at den norske Kirke fra Begyndelsen af dette Aarhundrede og lige ned til vore Dage har havt en Vækkelsestid, som den ikke, saavidt Historien kjender til, har havt nogensinde før. Og saa mørkt og dødt, som det desværre endnu er mangesteds blandt vort Folk, saa er der dog neppe nogen eneste Familie i hele det norske Folk, som ikke paa en eller anden Maade er kommen i Berørelse med „Vækkelsen“ eller de „vakte“. Nogle har været grebet af Guds Aand, og har gjennem dyb Syndenød lært Frelseren at kjende som sin Frelser; andre har fulgt med Strømmen og uden selv at komme til nogen personlig Erfaring af Livet i Gud har de dog anerkjendt de „vaktes“ Kristendom som en levende Frugt af Aandens Gjerning, og mangengang har de i Stilhed sukket for sig selv: „O, at jeg var som en af dem! Min Sjæl dø disse retfærdiges Død, mit Endeligt vorde som deres.“ Har de end manglet fuld Oprigtighed til at erfare baade Syndens og Naadens Dybheder, saa har dog ikke „Vækkelsen“ gaaet dem forbi aldeles uberørt. Nogle har vel ogsaa i Hykleriet fulgt de „vakte“, og de er mangen Gang des-
værre bleven saadanne Skampletter, som har forarget Guds Børn og har gjort, at Guds Navn og hans Aands Gjerning er bleven bespottet af Vantrøens Børn. Nogle har fattet et grundigt, næsten djævelsk Had til dette Guds Værk, og de har ikke alene spottet, naar Hyklernes Skam blottedes; men de har ogsaa kaldt Bevægelsen efter Gud og Glæden i Herren Sværmeri og Galstab. Men næsten ingen har faaet fuldstændig Fode i Ro, ganske uberørt af denne mægtige Bevægelse. Næsten alle har paa en eller anden Maade været med eller mod. Men det er da en aabenbar Sag, at en saadan Afsjørelsens Tid som denne var en særegen Herrens Time, som han selv havde udseet til, at der kunde dannes en fri Menighed, som var gjennemtrængt af en levende Bevidsthed om, hvad Kristentro og Kristenliv er. Det var en Herrens Time, i hvilken der skede et Valg og en Afsjørels i saa mange Hjerter; og i en saadan Tid kunde ogsaa den Udsondring gaa for sig, som maatte til, for at den frie Menighed kunde
dannes af dem, som frivilligen vilde bekjende Kristus. Massekristendom og Massemenighed var dømt ved Vækkelsen, og naar den frie Menighed dannedes, saa vilde naturligt de trække sig bort, som i sit Hjerte hadede og forfulgte al levende Kristendom. Og derved blev den selvstyrte Menighed istand til virkelig at blive styret af Kristi Aand, om den maatte tælle mange døde Lemmer; thi selv disse havde dog i en vis Forstand bøiet sig for Guds Ord, som mange af dem gjerne ønskede skulde bøie deres Hjerter til en fuld Sandhedens Erkjendelse, at ogsaa de kunde blive Guds Børn.

Page 60



Heller ikke kan vi være blind for, at det var en særskilt Herrens Naade, at han just i den Tid, da efter hans Raad de frie norske Menigheder skulde dannes, førte os ud til dette nye Land, hvor vi maatte begynde ganske fra nyt af. Vi kom til et Land, hvor Menighedens Frihed blev respekteret af Staten, hvor det stod enhver frit for, uhindret af Landets Love og ukrænket i sine borgerlige Rettigheder, at være i eller udenfor Menigheden. Vi kom til et Land, hvortil vi intet bragte med os uden Guds Ord og vor gode Bekjendelse; hvor der ikke var nogen gammel Kirkeeindom at trættes om, ingen Kirkestyrelse at spørge om Lov, ingen Præstestand som kunde begynde
med strax at søge at bevare de gamle Standsrettigheder, saa godt det lod sig gjøre inden Frikirken. Nordmændene stod i stor Fattigdom i det fremmede Land; men saa havde de Prærien foran sig, og der spurgtes kun om Herrens Velsignelse og anstrengt Arbeide, for at der kunde blive en blomstrende Have baade i det timelige og aandelige. Vi takker Herren, at begge Dele har ledsaget os indtil denne Dag; og naar det tør siges, at der nu ialfald til nogen Grad kan tales om et frit Kirkesamfund blandt Nordmændene, saa skyldes det Herrens underlige Styrelse, at han paa samme Tid, som Vækkelsens Ild gik gjennem Norge, førte saa mange norske Mænd og Kvinder, som var grebne af hans Aand, over Havet til et Frihedens Land, hvor Menigheden fik voxe i Ro den Væxt, som Herren gav Naade til. Det har været den norsk-amerikanske Menighed til Gavn, at Herrens Ord i det gamle Land havde vakt Sjæle baade til levende Kjærlighed og bevidst Modstand mod Kristus; thi for en Frikirke at begynde i den Lunkenhed og Søvn, hvori Statskirken har det allerfredeligst og mageligst, det er det forfærdeligste af alt.

Page 61

Det kom altsaa ganske som en uforstaaet Gave til de Menigheder,
som stiftedes i Amerika, at der ved selve Menighedsstiftelsen maatte blive en saa fuld Frivillighed, som de menneskelige Kaar næsten tilsiger. Det kan visselig ikke nægtes, at trods „Vækkelsens“ store Adskillelse mellem „levende kristne“ og „døde Verdens Børn“, og trods alle de forandrede Forhold, saa virkede dog ogsaa i Amerika „Skik og Brug“ særdeles meget til, at Folk gik ind i Menigheden. Det er ogsaa sandt, at ingen kristen kan lade være med Bedrøvelse at tænke paa de mange, mange norske, som i det fremmede Land ganske har forladt sin Kirke, og at derfor de, som alvorlig ønskede at fremme Menighedens Vel, gjerne vilde have saamange af sine Landsmænd ind i Menigheden som muligt. Det maa ogsaa indrømmes, at der baade fra mange Præsters og Menighedslemmers Side var ængstelig Frygt for Præstelønnen og Udgifterne, som bragte dem til at bruge adskillige utilfredelige Midler for at faa Folk til at gaa ind i Menigheden. Og endelig kom naturlig den hele ensomme Stilling i det fremmede Land til som en kraftig Drivfjeder til paa alle Maader at slutte sig sammen.

Dog maa det siges, at der som en Regel herskede en fuld Frivillighed ved Menighedsstiftelserne. Det er Herrens Bud, at vi skal „nøde dem til at gaa ind“, og det er derfor ikke vor Sag at undersøge, om de som gaar ind, har Bryllupsklædningen paa eller ikke. Herren vil selv undersøge det i sin Tid. Men den „Nøden“, hvorom Herren taler, er ikke nogensomhelst ydre Tvang; men det er som naar en venlig Mand nøder en fremmed reisende til at tage ind i sit Hus, ved at vise saadan Venlighed, at det er umuligt at afslå hans Indbydelse. Vi maa sige, at saa vigtigt som det er, at der er fuld Frihed ved Menighedsstiftelsen, saa nødvendigt er det, at der er en ret indstændig „Nøden til at gaa ind“ ved Guds Ord. Ordet maa det være, som skal samle en Menighed. Endog iblandt de norske Udvandrere, som dog alle engang var optagne i Guds Kirke ved Daaben, vilde det have været meget bedre, om man aldrig havde organiseret nogen Menighed eller samlet Menighedslemmer paa nogen anden Maade eller ved noget andet Middel end ved Guds Ords Prædiken, offentligt og privat. Thi endog døbte Mennesker er mangen Gang desværre i en saadan Tilstand, at det er bedre baade for dem selv og for Menigheden, at de „staar udenfor“ og er Gjenstand for Menighedens Paavirkning paa den Maade, end at de er indenfor og kanske der
sover den dybeite Sogn, netop fordi de er „i Menighed“. Mange
Gange har vel ogsaa altfor hastige Optagelser i Menigheden snarligen
medført aabenbar Forargelse i Menigheden, og saa har man
maattet gribe til Kirketugt og Udſtødelse; og saa nødvendig som dette
Middel er, saa ved vi dog desværre, at dets Anvendelse er forbunden
med saa store Farer baade for Menigheden som tugter, og den som
tugtes, at det i mange Tilfælde og i mange Menigheder var bedre,
om man kunde undgaa det. Vi lægger derfor den største Vægt paa dette,
at Menigheden maa samles ved Guds Ord, og at Ordets
Nøden og Tragen og Lokken er det eneste, som skal bruges for at faa
Folk ind i Menigheden. Om Guds Aand faar virke dette Forsæt hos
en Mand, at han begjærer Optagelse i Menigheden, saa er han en
virkelig Forøgelse af Menigheden, selv om han ikke er kommen til
Troens Fred med Gud, uden dette er han kun en Forringelse af Me-
nighedens sande Styrke. Vi vil her kun lægge til, at der langt fra
overalt er den Trostab til at „nøde dem til at gaa ind“, som der
burde være. Der mangler forfærdelig meget paa, at alle Præster og
alle Menighedslemmer i saa Maade kan sige med Paulus, „Kristi
Kjærlighed tvinger os“ til at bære Kristi Døds Vidnesbyrd frem for
alle uden Forskel. Herren sende os i alle vore Kirkesamfund og i
alle vore Menigheder ret mange raabende Røster, som nøder dem til
at gaa ind, saa at Herrens Hus kan blive fuldt.

Page 62

Derimod kan det ikke skjules, at der er adskillige Menigheder i
Amerika, som er bleven stiftet paa en ganske anden Grundvold end
ved Guds Ords Prædiken. Der er endog indenfor den lille Kreds,
hvor vi er kjendte, Menigheder, hvis Tilværelse vi frygter for skyldes
Partisind og Had og rent tidsdelige Bevæggrunde. Og der er mange
Menighedslemmer indført i Mandtalslisterne, som aldrig havde væ-
ret der, om ikke rent udvortes, rent tidsdelige Fordele havde været
brugt som Lokkemiddel for at faa dem ind. Der har ikke allesteds
været den rette Agtelse for Folkets Frihed og ikke heller den rette
Ærbødighed for Menighedens Renhed. Det er derfor naturligt, at
saadanne Menigheder vil høste, som de har saaet. De har stundom
haft en rask Vækst, fordi Lidenskabelighed og Fanatisme er ret stærke
Kræfter til hastig at drive en Menighed op til en vis Høide; men de
har Dødsspirren i sig, og om ikke Herrens Aand faar indblæse en an-
den Varme end Lidenskabens i dem, saa fortærer Fanatismens fun-
stige Ild dem snart.

Page 63

Det første, som altsaa er vigtigt for en Menighed, er at den er
stiftet paa en ret Maade. Og vi maa glæde os over den uendelige
Herrens Naade, som saa forunderligt har banet Veien for den frie
Menigheds Stiftelse, saa at det tør siges, at der er mange Menigheder
i alle Samfund i Amerika, som har været sparet mange, mange
Gjenvordigheder, fordi der har været faa Misligheder ved Stiftel-
sen. Det var jo venteligt, at Overgangen fra Statskirke til Frikirke
selv i de heldigste Tilfælde maatte medføre store Vanskeligheder, og
vi faar ikke undres, om nogle maa lide meget for sin Uforstand; men
der er i Virkeligheden stor Grund til at takke Herren, fordi han har
sparet os saa meget, som han har gjort.

Det som har været Vanskeligheden, har naturligvis været dette,
at nogle har villet optage for mange, andre for faa. Wisconsinerne,
som begyndte med at være Grundtvigianere og derfor tillagde Daa-
ben en falsk Betydning, og som endte med at prædike Verdensret-
færdiggjørelse og derfor tillagde Absolutionen en falsk Be-
tydning, har naturligen ved selve sit Lærestandpunkt været drevet til
en yderliggaaende Slaphed ved Menighedsstiftelsen. Det er nemlig
netop det samme, enten man lægger katholsk Betydning i Daaben eller
Absolutionen, nødvendigvis drives man derved ogsaa til praktik at
følge et katholsk Menighedsbegreb. Man kan derfor være ganske vis
paa, at hvor Verdensretfærdiggjørelsen prædikes, der mangler
Menighedsbevidstheden i høi Grad Liv og Kraft. Vi haaber dog,
at dette ikke ofte er Tilfældet.

Paa den anden Side har Ellingssamfundet*) vistnok i sin Tid gaaet
til en anden Yderlighed. Den „gamle Konstitution“ var vistelig ikke
i nogen fuld Overensstemmelse med Guds Riges Orden i dette
Stykke. Der var vistnok ikke særdeles Vanskeligheder forbundet med
at blive optaget i en Menighed der fremfor noget andet Sted; men
det som var Feilen, var dette, at de som optoges i Menigheden, ved
selve Optagelsen stempledes som „omvendte eller paa Omvendelsens
Vei“, og dette havde naturligt en skadelig Indflydelse paa Menighe-
dens rette Ret. Thi vi ved alle, hvor snart det naturlige Menneske
er til at tage Trøst af alle saadanne udvortes Ting. Og der er neppe
Tvil om, at adskillige Menigheder just ved denne Indbildning om,
at de var kristne fremfor andre Menigheder, har tabt adskilligt Alvor
og Oprigtighed.
-----
*) Det af den bekjendte Lægmand Elling Eielsen stiftede Samfund,
„Den evangelisk-lutherske Kirke“. Se forøvrigt Samlede Skrifter I, 223. —
Udg.
-----

Page 64


Med disse Guds Førelser og disse særegne Farer for Øie tror vi
derfor, at den bedste Menighedsstiftelse er den, som paa en Gang er
en Udsondring af alle dem, som enten lever i fuldstommen Ligegyl-
dighed eller i ligefrem Fornægtelse, og tillige en Samling af alle dem,
som ved Guds Ord og intet andet lader sig frivilligen nøde til at gaa
ind. Lad det kun tage Tid at faa en Menighed opbygget, men lad
det ogsaa være vel forstaaet, at det er hverken Præst eller Menighed,
som skal bedømme, om de som gaar ind har Bryllupsklædningen paa.
Dersom der paa et Sted længe ingen Prædiken har været, saa lad en
kraftig og alvorlig Vækkelsesprædiken lyde gjerne en lang Tid, førend
der organiseres Menighed. Lad Ordet have Tid til at øve sin Virk-
ning baade til Søndermælelse og Gjenstridighed, om saa skal være,

førend der stiftes Menighed. Og husk paa, at det ikke er nødvendigt,
at der maa være en Præst, som skal prædike paa et saadant Sted; men
bor du der, og Herren har givet dig at kjende din Frelser, saa begynd
straks, hvor du end er, at samle Folk til Opbyggelser og Guds Ords
Læsning. Det er den første Begyndelse til en Menighedsdannelse.
Der er Menigheder, som hastig er gaaet under, fordi dette var for-
somt, førend Menigheden stiftedes. Men fremfor alt lad os være
varsom, at det ikke er Partisindets Bitterhed, som samler Menigheden
istedetfor Kristi Kjærlighed.

Page 65

Embedet i Frimenigheden.

Der er vel neppe noget Spørgsmaal inden den kristne Kirke, som
har voldt saa mange Vanskeligheder og saa megen Strid som Spørgs-
maalet om det kirkelige Embede. Personlige Lidenskaber, Iver og
Nidskjerhed uden Forstand, tidsdelig Hovmod og aandelig Umyndig-
hed har jevnt og stadig gjort sin Indflydelse gjældende til at kaste
Forvirring ind i en Sag, som vedrører ikke alene Guds Riges Op-
byggelse i Landen, men ogsaa mange personlige Interesser af rent
timelig Natur. Det var uundgaaeligt, at naar Præsterne er Mennes-
